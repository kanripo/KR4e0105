# -*- mode: mandoku-view; -*-
#+TITLE: 武功集
#+DATE: 2015-08-25 00:20:03.486081
#+PROPERTY: ID KR4e0105
#+PROPERTY: BASEEDITION WYG    
#+PROPERTY: JUAN 卷五
<pb:KR4e0105_WYG_005-1a>¶
欽定四庫全書¶
　武功集巻五　　　　　　明　徐有貞　撰¶
　　史館稿¶
　　　監古詩(九首/)¶
伯陽右聞人初非異端士仕周官柱下明習先王禮嘗¶
與仲尼言所趣本無二胡為著之書謬盭乃如此始雖¶
矯世俗終焉害名理嗟彼莊列徒拯溺繼以水發源自¶
濫觴波瀾浩無涘𤨏𤨏方技流一云師老子横議日紛¶
<pb:KR4e0105_WYG_005-1b>¶
紜誰辨非與是¶
楊朱老氏徒世之狂狷者雖令㧞一毫不以濟天下宋¶
有墨大夫名與朱相亞兼愛海内人自視身可捨哭岐¶
與哀絲各有清淚灑仁義無君親害道則一也不有軻¶
叟言安能辨真假¶
周衰道術裂異論日棼如申商務功利莊列尚清虛延¶
禍逮狂秦王制一掃除炎劉始西興六籍出燔餘政術¶
雖未純復古憤一舒何意浮屠氏復起東漢初至今中¶
<pb:KR4e0105_WYG_005-2a>¶
國人好為異端徒豈無豪傑士拒之極勤劬吾道自弗¶
勝非彼不可祛天運有反正收功在真儒¶
舜禹躬揖讓羿浞還俶擾湯武始征誅争奪何時了弔¶
民本仁心終迺長奸狡當年血漂杵豈無一人殀末流¶
口實多骨肉且相𠞰懐中攫璽綬猶云順天道所以夷¶
與齊甘作西山殍¶
周綱昔頽弛諸侯多不臣弗討膠舟賊復有射肩人文¶
武澤未斬子孫不能君魯衛坐相視焉用同姓親幸有¶
<pb:KR4e0105_WYG_005-2b>¶
齊小白問罪來漢濵伯者固假義天下憤一伸管仲器¶
雖小孔氏許其仁¶
林鵲知避風壤蟻知避雨物性雖爾㣲其智亦可取君¶
子察幾先小人悔事後衛君一他顧仲尼即返魯醴酒¶
朝不設穆生夕去楚申公一何愚竟作髠鉗虜不及垤¶
鸛靈明詩亦何補¶
深淵含珠蚌與物本無仇以彼照乗珍卒中漁人謀匹¶
夫亦何罪懐璧乃其尤斯高非有怨權利起相讎季倫¶
<pb:KR4e0105_WYG_005-3a>¶
生蓄財死乃知所由哀哉後來者視此亦悠悠¶
北上羊腸坂太行高嵳峩前車既已覆後車來更多知¶
險不知戒吾將奈斯何西京任𢎞石政令始乖訛蕭傅¶
非不賢終以䧟禍羅東都十常侍權勢相紛劘豈徒殱¶
士類遂傾漢山河唐人繼其後一轍不知他傷心百代¶
下感我重悲歌¶
奸雄昔擅命厥初皆有因新莽將盜漢光禹來相親曹¶
瞞竊神器歆彧乃其賓朝為本國佐暮為異代臣士也¶
<pb:KR4e0105_WYG_005-3b>¶
無節行不及蜂蟻倫夷齊雖餓死千古稱其仁¶
　　　贈呉益之(二首/)¶
京師富庶區日夜聞絃管紛紛貴游子被服皆綺纂流¶
飲傳玉杯琱俎列珍饌侈靡無不為志意各已滿念爾¶
窮居士寂寞寓虛館天寒霜雪間門巷轍跡㫁藜羮常¶
不糝緼袍敝不煗長誦仁義言坐愁白日短天道信難¶
知福善應可緩嗟子固安命為友顔獨赧慚負周急義¶
徒然勞永歎¶
<pb:KR4e0105_WYG_005-4a>¶
寒風摧百草蒼竹節獨堅甘此凝冽苦不媚𧰟陽天君¶
子安其分貧賤亦當然鷄鳴起為善入夜尋簡編簞瓢¶
吾豈厭所志希聖賢古人貽訓戒惟勤乃無愆良農務¶
稼穡知必有豐年與子各勉勵嵗晚相周旋¶
　　　輓蹇少師¶
山立堂堂柱石姿平生憂國鬢如絲五朝盛徳資匡輔¶
一代文臣在表儀木秀上林曽幾日星流華屋已多時¶
他年事蹟書青簡太史還應有直辭¶
<pb:KR4e0105_WYG_005-4b>¶
　　　賀廣寧伯劉公安襲封分韻得英字¶
先帝功臣總俊英廣寧材畧最知名(安父江以武功顯/太宗朝始封廣寧)¶
珪裳雨露承新命帶礪山河載舊盟青海猶存戡敵壘¶
遼陽曽築受降城(江鎮遼東破倭冦至/今人猶稱其功能)亞夫自有前¶
人烈好盡丹心事聖明¶
　　　送張揮使皋致事還遵化¶
白髮先朝舊武臣賜歸深荷聖皇仁弓刀久已將傳子¶
甲胄從今不上身漫用笙歌娯暮景只慿尊酒度芳春¶
<pb:KR4e0105_WYG_005-5a>¶
有時談及功名事還把安邉䇿教人¶
　　　林泉歸老圖送葉孟謙¶
自别林泉久不歸歸來兩鬢已成絲經行猶識故園路¶
游釣未忘童子時餘物獨憐黄菊在閒心惟許白鷗知¶
輞川圖畫應能作乘興還將寄所思¶
　　　送劉脩撰麟應歸侍親¶
錦袍色映綵衣新却喜榮歸得侍親十載雲霄雙白鬢¶
五湖風月一閒人朝端故舊推文翰鄉曲兒童識縉紳¶
<pb:KR4e0105_WYG_005-5b>¶
甘㫖調餘多逸興儘將詩句送芳春¶
　　　題陸公謹江湖逰覽巻¶
多君獨慕采真逰萬里閒乗一葉舟瑶瑟歌殘湘渚月¶
紫簫吹徹洞庭秋懐仙有夢同蘇子戀闕無心異魏牟¶
應羨此生能自適底須騎鶴上揚州¶
　　　輓劉司訓斆¶
飄風起天末摧彼瓊樹枝攀翫嗟莫及渺然動哀思若¶
人儒林英才名早見推屢貢乃入官始為邑庠師禄命¶
<pb:KR4e0105_WYG_005-6a>¶
胡弗延功業負所期故人具棺斂千里舁喪歸飛旐何¶
翩翩遥指西江湄遺骨𦵏故山旅魂復何之楚招不可¶
誦空有淚漣洏¶
　　　輓袁知縣文理¶
袁子吾鄉彦才高行又高逺程淹驥足小試枉牛刀舊¶
徑存秋菊孤墳没野蒿清魂招不得含淚誦離騷¶
　　　奉聖李夫人挽詞¶
保翊先皇自乳年恭勤終始幸無愆方隨鳯輦逰雙闕¶
<pb:KR4e0105_WYG_005-6b>¶
遽挽龍髯上九天銀漢夜深沉婺女瑶池春晚㑹緱仙¶
曽聞王聖宋娥事還羨夫人獨爾賢¶
　　　賦得使君灘送江編修時用還蜀灘在蜀中蜀¶
　　　　人相傳為漢博望侯張騫使西域時嘗過此¶
　　　　因以為名云¶
風烟慘淡古灘頭薄暮經過暫艤舟茅舍漁燈孤照水¶
楓林霜葉半含秋昔人謾說乗槎渡今子欣為衣錦逰¶
昭代文章方顯用何須逺使覓封侯¶
<pb:KR4e0105_WYG_005-7a>¶
　　　趙㢘畫龍歌¶
趙生自以畫虎名豈知畫龍筆更精尺綃幻出數丈物¶
風雲頭角何峥嶸乾端坤倪怳惚不可辨勢排山岳翻¶
滄溟靊霳列缺走先後耳邊隐隐雷車聲吾聞僧繇畫¶
龍不㸃睛㸃之飛去入杳㝠生之畫龍有此不要令一見¶
變化形于時四月旱無雨田夫野老心憂驚我欲攀龍¶
升帝廷為君一借天瓢傾大施甘雨溥八紘雖以獲譴¶
非所懲但願得雨蘇蒼生嗚呼安得如我情¶
<pb:KR4e0105_WYG_005-7b>¶
　　　題金文鼎山水圖歌此圖乃文鼎為吾鄉人孫¶
　　　　璿公器作者高逺雄竒殊可玩也公器出視¶
　　　　予求題適有懐山之興走筆漫為之歌云¶
我昔未冠時逺逰至呉中三呉名山盡登覽最高乃是¶
天平峯天平之峯舉天半矗然獨峙乎越江之西楚江¶
之東不知去地幾萬丈但見雲端秀出青芙蓉虎丘林¶
屋睨視在左右莫得與之争長雄紛紛羣巘不可數四¶
面羅列如倪童陽崖午夜宿星斗隂壑清晝鳴雷風下¶
<pb:KR4e0105_WYG_005-8a>¶
窺太湖若圓鏡翠影交燭霞光紅白雲泉水遥與銀河¶
通倒飲寒澗垂長虹泉旁亭子何突兀云是范公書屋¶
之遺址白石磊砢蒼苔封我時所與共逰者龎眉皓首¶
四五翁各有詩酒興忘年樂相從放歌浩蕩天地間一¶
時意氣知何窮自從來京國忽復十春冬功名有夙志¶
塵累未能空謬通金閨籍久絶青山蹤嗟彼尚素老畫¶
此何太工憶吾所逰處細㸔無不同捲圖再三歎使我¶
心忡忡胡為䠥&KR0887;在塵網貽笑猿鶴慚雲松功成便當¶
<pb:KR4e0105_WYG_005-8b>¶
拂衣去可待兩鬢垂秋蓬擬向范公亭前結茅屋飲泉¶
茹芝終老而從容¶
　　　正統元年正月三日謁景陵(先帝小/祥也)¶
先帝乗龍飛上天人間奄忽又經年八音遏密思堯徳¶
四海謳歌屬啟賢金井于今㸔拱木玉衣終古閟重泉¶
小臣攀慕嗟無及獨抱遺弓淚泫然¶
　　　謁陵紀行(八首/)¶
　　　　出土城¶
<pb:KR4e0105_WYG_005-9a>¶
荒草寒沙野水流問人云是古幽州承平日久烽烟静¶
廢壘今成一土丘¶
　　　　過清河¶
清河水清不染塵依稀好似㶚橋濵可憐徹底月如鏡¶
曽照幾多來徃人¶
　　　　過沙河¶
陵晨驅馬過沙河馬首青山㸔漸多先帝園陵在深處¶
却將淚眼更摩挲¶
<pb:KR4e0105_WYG_005-9b>¶
　　　　宿呉翁莊¶
高原茫茫日欲斜下馬且宿呉翁家聊沽村酒成一醉¶
此夕又更新嵗華¶
　　　　經上林苑¶
黄葉平將苑路遮行行桃李自横斜相期更待清明日¶
來㸔春風萬樹花¶
　　　　望居庸關¶
慿高遥望石城孤西北羣峯列畫圖百二山河壓秦地¶
<pb:KR4e0105_WYG_005-10a>¶
此中真是帝王都¶
　　　　謁狄梁公祠¶
公心本自不臣周唐祚中興實有謀故邑遺民猶感徳¶
獨存祠宇向千秋¶
　　　　謁劉諫議祠¶
當年一䇿竟難行後代空加諫議名邂逅得從祠下過¶
獨持尊酒弔先生¶
　　　次韻酬孫孟吉見寄之作(二首/)¶
<pb:KR4e0105_WYG_005-10b>¶
知君文史富三餘應有高才賦子虛獨愧故人叨近侍¶
無言可薦馬相如¶
北土春來氣未和梅花開少杏花多慚君却問調羮事¶
不識調羮事若何¶
　　　送劉侍講永清出為廣東布政¶
十載承恩在講筵出藩共喜用儒賢深霑雨露辭天闕¶
徧布陽和向海壖徳厚自能馴異俗心清何憚飲貪泉¶
薇垣應有鑾坡想飛夢時還到日邊¶
<pb:KR4e0105_WYG_005-11a>¶
　　　送錢推官之徽州錢吉水人院長習禮先生之¶
　　　　族弟也¶
名邦文獻有風流喜作元僚佐郡侯十載詩書窻下學¶
三春花木道中逰紫陽祠宇烟霞古寳婺溪源水石幽¶
推讞知君得家學不慚宣靖在同州¶
　　　送顧廷璠還河南省墓¶
尊公掌憲在神京為念先塋遣子行晴日鶯啼東洛路¶
春風花滿大梁城鄉人應共推仁厚祖考還須格孝誠¶
<pb:KR4e0105_WYG_005-11b>¶
想及綵衣來反命栢臺霜氣正秋清¶
　　　題枯木竹石圖贈翁鑑告老歸鄉¶
老樹無傍枝蒼蒼倚修竹寧希雨露滋庶免霜霰辱峥¶
嶸嵗將晚寂歴在空谷不有稅駕人誰為尋幽躅¶
　　　題筠槎羣鵲圖(二首/)¶
啾啾羣雀閙黄昏半集枯槎半竹根閒對衡茅披翫處¶
依稀似是翟公門¶
古木槎枒亦自奇疎篁相倚更相宜鵷鶵不至秋風晚¶
<pb:KR4e0105_WYG_005-12a>¶
斥鷃鷦鷯集滿枝¶
　　　鷓鴣圖¶
烟雨蕭蕭苦竹秋感人常是呌鉤輈披圖無限江南思¶
不必聞聲也自愁¶
　　　戯題靈鵲圖¶
主君憐爾識先幾未惜喬林借一枝日啄飛蟲充口腹¶
吉凶曽不報人知¶
　　　題邊文進花鳥¶
<pb:KR4e0105_WYG_005-12b>¶
邊公花鳥冠當時内苑皆稱老畫師留得宣和遺跡在¶
令人披翫動哀思¶
　　　桐溪一曲二十韻為越府良醫蔡孟頥賦¶
桐溪之水如環曲曲曲周流繞山麓溪上梧桐葉半彫¶
昔日曽經鳯凰宿君家舊居梧樹隂門俯溪流芳草緑¶
此處由來㫁塵轍惟開一逕通幽躅迺翁自是詩酒仙¶
襟韻翛然出流俗交游况有貝與程(貝闕程某皆/嘉興名士)二老¶
才華比潘陸千年遺蹟共追尋十詠于今猶記録憐君¶
<pb:KR4e0105_WYG_005-13a>¶
仍有迺翁風早結心期事幽獨餘業祇存白石田祕傳¶
兼得青囊籙晨出扶犁巖上畊暮歸挾冊窻前讀明月¶
臨磯釣不收紫霞覆鼎丹常伏自儗知章在鑑湖還如¶
李愿居盤谷平生但分脩天爵始願寧期致官禄一朝¶
醫國聲名著累世活人功行足王門日入曳長裾帝闕¶
時趨簉鳴玉雲鴻本自好高飛海鶴何嘗受羈束恒羞¶
垂白戴華簪却欲歸休反初服東風吹老杏林花幾度¶
山中春酒熟知君稅駕難久留安得相從一游矚溪邉¶
<pb:KR4e0105_WYG_005-13b>¶
餘地如可分嵗晚為鄰我當卜¶
　　　戯贈陳士謙¶
君不見僧繇作畫留寺壁能令閻公加歎息又不見王¶
宰不受相促迫至今畫苑無真蹟人之才藝天所予豈¶
可吝為人所取縱令一筆直千金只買北邙三尺土我¶
生愛畫亦是癡君今不畫還可嗤幸逢識者不肎為流¶
俗紛紛安得知寒家雖然飯不足猶有生綃三兩幅何¶
當乗興一揮灑坐使光輝照茅屋赤縣圖滄洲趣輞川¶
<pb:KR4e0105_WYG_005-14a>¶
陳跡今何處古人絶筆誰繼之好手從來難屢遇陳君¶
陳君無我卻便當解帶同盤薄我今為君翻却丹青引¶
一尊濁酒聊為樂莫將人事苦推辭任是忙時也須作¶
若教必待不忙時恐君復化遼東鶴¶
　　　閒樂軒為丘處士岳題¶
高人謝塵網逍遥在林丘襟抱寛且閒汎焉若虛舟心¶
與白雲期身將孤鶴逰榮名非所儌富貴非所求有酒¶
聊復飲飲醉還復謳悠然得真樂終日常休休嘅彼徇¶
<pb:KR4e0105_WYG_005-14b>¶
世子戚戚何多憂¶
　　　閒居喜友見過¶
長林日色暮良友來我過寒居疎淡甚其如客意何賴¶
有琴與書聊復同嘯歌旋沽一壺酒山果亦無多後園¶
高樹下席地坐坡陀童子前勸酒垂手舞婆娑賓主情¶
俱忘驩笑不知他豈無嘉讌㑹未必得天和君醉且莫¶
去初月在松蘿¶
　　　田家樂和友人作¶
<pb:KR4e0105_WYG_005-15a>¶
壄翁力本業家住青山郭開嵗課兒童乗春務東作脩¶
犁駕罷牛糞治未為薄幸逢風雨匀不復憂秋穫布穀¶
桑上鳴初蠶已眠箔衣食計有餘嵗晏無荒落時還新¶
酒熟就我田中約鄰友三五人相與共酬酢老婦善羞¶
饋稚子解歌咢村樂無音節農談雜諧謔稼穡雖艱難¶
閒情亦堪託租稅不浮征生涯免消索帝力吾何知聊¶
得豐年樂¶
　　　寄孫徴士孟吉¶
<pb:KR4e0105_WYG_005-15b>¶
一别孫徴士于今已二年誰談黄石畧獨製白雲篇江¶
海難容老朝廷急用賢知君行且仕莫辦買山錢¶
　　　送于生¶
于生竒傑士獨慕子長逰足跡半天下聲名動海陬飄¶
颻千里轍浩蕩五湖舟有勝必周覽無奇不盡捜彈鐔¶
悲作客投筆覓封侯發憤辭鄉邑觀光上帝州拊心談¶
世事扼腕論邉籌白璧羞輕售明珠恥暗投壯圖嗟莫¶
遂歸興浩難留晴日熏絲帳春風煗毳裘野花明驛路¶
<pb:KR4e0105_WYG_005-16a>¶
烟栁翳津樓相贈應無物臨分詠紫驑¶
　　　送蕭教諭灓赴長洲儒學灓季父編修孟勤與¶
　　　　余為同官有文名灓亦克世其學詩以送之¶
丹穴無凡鶵渥水無凡駒靈氣有所鍾毛骨固自殊西¶
昌文獻區况子世為儒諸父詞林彦光價重璠璵子才¶
復似之妙年振芳譽蔚然竒秀質不與常流俱茲焉官¶
學校重是入仕初勉旃厲髙志升彼青雲衢敝鄉文教¶
弛振起在師儒子今持鐸行所望良不虚聊將一尊酒¶
<pb:KR4e0105_WYG_005-16b>¶
送子都城隅微雨生朝凉清風動衣裾欲别復不忍執¶
袂少踟蹰贈言情徒厚獨愧非瓊琚¶
　　　挽施中立¶
醫名為世重齒徳在人尊有藥濟貧病無金遺子孫碧¶
山虚皓月孤塚易黄昏舊種林中杏于今幾樹存¶
　　　徐徴士子讓挽詩¶
徴君學行繼前脩處世逍遥七十秋跡比偉長居北海¶
名同孺子在南州山中雲䕶新封塚湖上春閒舊釣舟¶
<pb:KR4e0105_WYG_005-17a>¶
帝錫褒章賁潛德龍光夜夜照松楸¶
　　　殷文達挽詩¶
青嵗飄零謫海隅白頭猶幸返鄉閭親能逮養心無歉¶
子克承家慶有餘藝苑獨傳摩詰畫士林空寳率更書¶
冶城山下清逰路不忍重過舊隱居¶
　　　送薛僉憲瑄赴山東提督學校¶
聖明致化理賢才以為資教育有本原學校當先治乃¶
命在廷臣出蒞風紀司薛君蘭臺彦文名重當時茲焉¶
<pb:KR4e0105_WYG_005-17b>¶
承詔徃清論共稱宜繡衣持玉節驄馬相光輝既重使¶
者權兼為士子師東方文獻邦善道還易施洙泗風未¶
泯在君一振之庶溥時雨化無厲秋霜威敷教貴在寛¶
古人有成規臨岐何以贈請賦菁莪詩¶
　　　送編修彭先生琉出為廣東僉憲提督學校¶
使軺按學向遐方新賜除書御墨香馬首清風吹化雨¶
途間暑氣避飛霜想當行部過梅嶺還憶同官夢玉堂¶
淺薄曽從門下出臨岐有贈獨彷徨¶
<pb:KR4e0105_WYG_005-18a>¶
　珵鄉舉時彭先生為同考官深加賞鑑及入翰林遂¶
　忝同官斯文之誼為尤重云¶
　　　送楊光州昇¶
露冕承恩出玉京幨帷高捲暑風清論文舊擅無雙價¶
考課新書第一名緑樹隂中尋驛路白雲飛處見山城¶
不知五馬臨州日多見兒童道上迎¶
　　　送陳通判艮致仕還閩¶
乞得身歸不少留拂衣便上五湖舟宦途已絶平生夣¶
<pb:KR4e0105_WYG_005-18b>¶
人世渾忘老去憂開徑還期來二仲作亭應儗號三休¶
到家想及黄花候未負東籬爛漫秋¶
　　　送朱文奐經歴還崑山¶
宦轍驅馳嵗月遥秋風雙鬢覺蕭蕭獨求閒地依田父¶
不恨高才老幕僚祖道一杯桑落酒滄江千里木蘭橈¶
讀書堆下幽栖處松菊蒼蒼晚未凋¶
　　　送衞府典儀陸顧行先生致事還雲間¶
陸先生乃是平原孫子雲間之豪英晉朝到今千有二¶
<pb:KR4e0105_WYG_005-19a>¶
百載惟爾祖孫先後炳耀揚文名吾聞先生少小時出¶
語已足令人驚高才逸氣㧞俗數千丈夐若孤峯特立¶
秋峥嶸金馬門前獻三賦白虎觀中論五經當時諸儒¶
盡推許聲價翕赫傾公卿(顧行初以布衣召與修永樂/大典嘗奏詩賦稱㫖總裁諸)¶
(公皆推/重之)奈何造物故相厄不使鸞鶴冲霄鳴佐縣未及¶
展為郎竟無成(顧行修書成當得美除不恱者沮/之出為廣平縣丞久之乃轉今官)居然¶
抱竒器坎𡒄負平生即今年已六十上筋力雖衰志¶
猶壯櫪間老驥骨尚存鞲上蒼鷹神獨王草書不减¶
<pb:KR4e0105_WYG_005-19b>¶
張旭顛詩法還追李謫仙酒酣興發莫能遏大呌捉筆¶
揮長篇鞭雷走電繞茅屋五色虹光生眼前雙鬢蕭蕭¶
㸔盡白曳裾倦作王門客世間名利染指餘不學他人¶
老貪得西風吹衣涼似水拂袖飄然還故里高堂阿母¶
幸無恙好舞斑斕效萊子先生長我三十嵗見我情親¶
若行輩忽然舍去所不忍此後何因得重㑹嗟哉先生¶
不可留怱怱即欲上扁舟請留詩草藏篋笥使我常將¶
展玩消離憂¶
<pb:KR4e0105_WYG_005-20a>¶
　　　壺中趣為醫士李思訥賦¶
朝來賣藥暮仍還深隱壺中趣自閒日月潛行兩儀外¶
乾坤静閟一規間凡蹤只隔汝南市仙路應通海上山¶
此境無殊化人國長房何事憶塵寰¶
　　　杏林春意為王醫學賦¶
君家好似董仙居杏樹成林繞草廬芳氣撲簾風起候¶
緑隂遮戸雨晴初求醫客至鴉争噪取果人來虎自祛¶
煉藥閒時春晝永焚香細閲養生書¶
<pb:KR4e0105_WYG_005-20b>¶
　　　題西華曹宗道所藏徐幼文畫(二首/)¶
二月江南好物華青青芳草帶晴沙無邊水色兼山色¶
是處桃花間李花蘭槳並揺漁子艇槿籬深䕶野人家¶
向時逰樂今能記天末孤吟思轉賖(右春逰圖/)¶
山頭雲氣如墨浮山下溪泉皆倒流清風捲去一天暑¶
凉雨飛來六月秋竹嶼深穿苔徑滑柴扉半掩草堂幽¶
元卿自得歸閒後日與求羊語不休(右春雨圖/)¶
　　　題秋江漁笛圖¶
<pb:KR4e0105_WYG_005-21a>¶
江上西風雨乍晴斜陽猶照半山明扁舟之叟罷漁去¶
横笛時吹三兩聲淅瀝但聞疎葉墮悠揚還逐㫁鴻鳴¶
年來亦有滄洲夢忽漫披圖動逺情¶
　　　題韓退之度藍關圖¶
飛雪蕭蕭嵗欲徂藍關夐出暮雲孤窮崖㫁壑迷行跡¶
罷馬羸童憚逺途萬里謫官非所避千年名教有人扶¶
平生自是慕公者不厭重題向畫圖¶
　　　早秋冩懐寄友人¶
<pb:KR4e0105_WYG_005-21b>¶
風景凄迷思莫分非關中酒自醺醺秋來見樹多無葉¶
雨後㸔山半是雲世路不堪長作客天涯况復久離羣¶
遥思谷口相期處深愧當年鄭隱君¶
　　　題葉叅謀士寧送子詩巻¶
子能盡孝父能慈見重儒林亦所宜萬里山川來省日¶
九秋風露送歸時傳家淡薄師諸葛勉學殷勤儗退之¶
客畔相聞深歎羡再三披翫巻中詩¶
　　　送邵叔芳受封謝恩還余友御史宏譽之父也¶
<pb:KR4e0105_WYG_005-22a>¶
半生林下養閒身老受官封覲紫宸五色龍章雲錦爛¶
數莖鶴髪豸冠新朝端共愛王文度鄉曲皆尊竇禹鈞¶
想荷皇恩無以報殷勤教子作忠臣¶
　　　送馮翼夫教諭赴儀真¶
科名昔已著京闈典教今㸔道有輝就禄喜持毛義檄¶
娯親戲著老萊衣月明江店砧聲急霜落山城樹影稀¶
寄與淮南諸士子授經從此得依歸¶
　　　送徐以寧上舍還崑山省親¶
<pb:KR4e0105_WYG_005-22b>¶
角巾綵服泛仙舟歸省仍欣是晝逰充貢已申觀國志¶
承顔應慰倚門憂蒹葭洲渚黄昏月橘柚園林白露秋¶
早晚鶴書當趣召故山未許久淹留¶
　　　送李司歴宗善之南京¶
淳風厯學舊家聲况爾能官早有名朝珮初辭龍尾陛¶
征帆遥指石頭城靈臺夜静占星象虚室朝閒測晦明¶
此外料應無俗事好題詩句慰離情¶
　　　送宋宜齊告老還餘姚分韻得菊字¶
<pb:KR4e0105_WYG_005-23a>¶
宋翁蕭散人不受世羈束未衰即解官宦味染指足朝¶
辭北闕行暮出都門宿秋風拂征衣歸心逐鴻鵠關樹¶
霜隕黄河水雨添緑輕舟順流下南去如箭速姚江舊¶
隱處白雲繞茅屋懽迎有童稚問候來親族陶公千載¶
上可以躡高躅把酒重陽時好采東籬菊¶
　　　挽楊静齋静齋子寜仕刑部郎中¶
有生必有死夜旦理之常自古所共然松喬亦渺茫明¶
哲循其分委化復奚傷形氣雖聚散徳音恒不忘矧君¶
<pb:KR4e0105_WYG_005-23b>¶
有賢子近侍能顯揚祖送歸窀穸千載永固蔵歌以相¶
執紼悽此薤露章逝水悲已逺遺芳存者長去者如逝¶
水存者有餘芳¶
　　　挽偶志學¶
偶公江海士垂老客皇州不返幽栖處終成汗漫逰魂¶
歸千里櫬夢㫁五湖舟何用歌蒿里臨風涙自流¶
　　　挽俞員外英¶
瀟灑俞員外風姿夐絶塵昔為三署彦今作九原人後¶
<pb:KR4e0105_WYG_005-24a>¶
事存孤子髙堂有老親凄涼送歸櫬淚盡潞河濵¶
　　　哀張越秀才¶
高才自擬振家聲𤣥造何因閼爾生天上玉樓空有記¶
人間金榜竟無名一編殘藁傳朋友三尺遺孤託弟兄¶
道逺不能從執紼聊歌楚些寄哀情¶
　　　哀李文學¶
公麟畫苑名空在長吉詩囊藁尚存欲弔孤墳無處所¶
臨風不忍賦招魂¶
<pb:KR4e0105_WYG_005-24b>¶
　　　挽金文鼎¶
鶴城處士鳯池仙蕭散人間七十年書法逺追東晉上¶
詩才高出晚唐前天機發見皆圖畫世業相貽獨簡編¶
閒藉琴棋消日月老紆簮紱在林泉屢徴不起緑親疾¶
一命終霑有子賢三畝空存揚子宅五湖難覓米家船¶
傷心蒲滙塘邊路深草孤墳黯暮烟¶
　　　輓胡生生大學士廬陵胡公之從子也¶
人生寄茲世來去信靡常昨暮尚相過今旦奄云亡卜¶
<pb:KR4e0105_WYG_005-25a>¶
宅既有期祖載辭室堂親友共執紼送爾歸泉鄉幽扃¶
一以閉永夜不復陽向時英爽氣蕭索之何方江空嵗¶
華晚蘭茝餘芬芳榮名存與否千古何茫茫¶
　　　壽劉均美九十¶
閒閲昇平九十春襟懐渾似葛天民蟠桃一熟三千嵗¶
甲子重周五百旬鍊藥不知容髪變授書猶覺語言真¶
如君齒徳俱堪重寧下耆英㑹裏人¶
　　　送萬霽令陽朔¶
<pb:KR4e0105_WYG_005-25b>¶
翩翩追風驥一騁千里餘置之百里途無乃愁羈拘子¶
有卓犖才臺省當高趨如何為邑宰于彼瘴海隅親交¶
惜乖别相顧興嗟吁送子都門道言盡意不舒尚期惠¶
逺人無以跡自疎中朝行有召外邦寧久居願言慎所¶
養善保千金軀¶
　　　送劉麟¶
兩應賢良薦仍聞報罷歸君才非不稱時命獨何違客¶
路交游薄中朝故舊稀親闈待調膳莫脫老萊衣¶
<pb:KR4e0105_WYG_005-26a>¶
　　　送姜學正赴河間¶
㑹遲嗟别速此意不堪論匹馬路千里長亭酒一樽官¶
資寧恨薄師道自為尊異日河間士多應出爾門¶
　　　送王經歴得告還江寧¶
人生最樂是歸休况乃君歸未白頭千里雲山迎去馬¶
五湖風月落扁舟卜居還近烏衣巷學釣重尋白鷺洲¶
從此塵勞俱謝却唯應二仲得從游¶
　　　送郭縉侍其父文通閤門還鄉¶
<pb:KR4e0105_WYG_005-26b>¶
逰學多年客漢關于今却喜侍親還蘋風撥棹行如箭¶
菊露霑衣染就斑詩句吟殘江上景丹青冩盡道中山¶
異時畫苑書名姓品第應居二李間¶
　　　送李遇之清河省覲遇父信圭為清河令近以¶
　　　　薦遷靳州守有召赴京¶
清秋木落鴈聲哀送客愁過郭隗臺濁酒數杯臨水别¶
輕帆一幅背風開錦囊得句夸長吉綵服趨庭效老萊¶
早晚尊君當赴召還從五馬上京來¶
<pb:KR4e0105_WYG_005-27a>¶
　　　送黄同年瓉赴南京刑部主事¶
昔曽同步上瀛洲才調如君實俊流官在長安知近日¶
司分少昊去宜秋孤舟風月多清夢千里山川属壯逰¶
想得紀行詩不少須將寫寄慰離憂¶
　　　寄題泰和楊孟辯南軒¶
君家久住上源塘新構華軒喜面陽一𣲖溪泉常繞練¶
四時花木自生香當忩覓句青山近閉戸觀書白日長¶
想得學成經濟術將應獻䇿入明光¶
<pb:KR4e0105_WYG_005-27b>¶
　　　雙竹軒為蕭高兄弟題¶
軒外蒼筠數百竿兩竿特秀出林端金聲細細和天籟¶
玉立亭亭對嵗寒雲表並巢栖彩鳯月中交影舞青鸞¶
為祥應在賢兄弟高節清風好共㸔¶
　　　五渡寒漁為吉水黄生賦¶
寒來五家渡水落不生波薄暮罷漁者人人雪滿蓑但¶
令沽酒足那計得魚多相逐迴撓去齊歌欵乃歌¶
　　　題墨菊¶
<pb:KR4e0105_WYG_005-28a>¶
春色不如秋色清獨憐黄菊傲霜榮北忩終日唫相對¶
似與淵明有故情¶
　　　題徐恭梅南巻¶
雪後㸔山興味長杖藜閒過瀼東堂縁溪萬樹皆如玉¶
尋得梅花為有香¶
　　　題畫兔¶
不避韓盧與獵人陽坡占㫁雜芳春披圖却笑王夷甫¶
三窟何曽得蔽身¶
<pb:KR4e0105_WYG_005-28b>¶
　　　題張仙翁像¶
安期羨門知有無驪山茂陵骨已枯昔人不使今人悟¶
仙跡猶傳上畫圖¶
　　　和少傅東里楊先生送楊允寛還建安十絶句¶
　　　　次其韻¶
尊公勲業隆昭代令子才華著妙年世美終期能繼述¶
傳經今豈羨韋賢¶
每從棃嶺望金臺思向高堂獻壽盃衣制麒麟新瑞錦¶
<pb:KR4e0105_WYG_005-29a>¶
春風滿袖日邊來¶
嚴親見子心應喜不問家人問庶氓歴舉山川與風俗¶
從容說盡道中情¶
娯親朞月在庭闈芳譽人傳滿帝畿日夕鴈行聫戲綵¶
知君孝友兩無違¶
雨溢灤河水勢高西風吹浪送輕舠歸心為喜親無恙¶
忘却來時䟦涉勞¶
相門才子人皆慕况是關西百代孫不佞忝居賓友末¶
<pb:KR4e0105_WYG_005-29b>¶
也陪離席倒清樽¶
東里建安今並相何如旦奭在成周言詩不獨論家契¶
芳澤期同百世流¶
禁城鐘徹曙星明霜氣秋高别思清属和深慙才淺薄¶
巻中詩伯是孤卿¶
竒璞深蔵未受沽大廷珪瓚有時須茂年黽勉承芳緒¶
九萬鵬程見逺圖¶
龍津山水去京遥萬木經秋翠不凋懸想鄉鄰諸父老¶
<pb:KR4e0105_WYG_005-30a>¶
已來溪上候歸橈¶
　　　附少傅先生原響¶
　家住龍津好山水楊墪流澤百餘年田園不待論生¶
　計孫子森森秀更賢¶
　白鶴山前松栢地春秋拜跽奠清盃何堪父子關情¶
　切萬里天涯幾度來¶
　嚴親一片丹心苦上為邦家下庶氓白髪滿頭躬匪¶
　懈逺來深慰暮年情¶
<pb:KR4e0105_WYG_005-30b>¶
　春趨闕下侍親闈秋别親闈出帝畿已别欲行情繾¶
　綣為承親命敢遲違¶
　河上秋風九月高臨河酹酒發歸舠懸知一路思親¶
　意回首京華夢寐勞¶
　曽㸔髫嵗勤書巻黒髮于今已抱孫莫訝衰翁七十¶
　二且同論舊倒離樽¶
　同宗同道同官署金石交情三紀周建安有子真麟¶
　種慙愧吾家犬彘流¶
<pb:KR4e0105_WYG_005-31a>¶
　娟娟玉樹照人明儀表雍容意度清珍重茂年勤徳¶
　業承芳終合到公卿¶
　良玉由來不自沽但脩天爵待時須君家忠厚多餘¶
　慶請視流傳萬木圖¶
　故鄉南去路迢遥紅樹凌霜葉半凋桑梓人人望歸¶
　路㳂流休駐木蘭橈¶
　　　送顧僉憲謙致事還儀真¶
秋來高興在歸田即日懸車不待年栢府銀臺無夢到¶
<pb:KR4e0105_WYG_005-31b>¶
西江東淛有名傳清波環繞茆堂外白鳥羣翔畫舫邊¶
豸繡逍遥游樂處傍人應擬是神仙¶
　　　送章同知士渤賜告還㑹稽¶
科名宦績著當時乞得歸閒兩鬢絲剡曲重尋栖隱宅¶
毘陵應有去思碑雲迷驛路人行少雪暗江天棹度遲¶
賀老風流猶未泯千秋遥與結心期¶
　　　送沈員外之南京¶
禮曹自昔著能稱却喜年來秩屢陞雙珮朝天趨玉闕¶
<pb:KR4e0105_WYG_005-32a>¶
扁舟載月下金陵雪晴淮北山皆白冬暖江南水不氷¶
粉署清閒公事少梅花詩酒興堪乘¶
　　　送汝兵馬思聰歸呉江焚黄¶
衣錦游鄉日焚黄上隴時呉人應共羨汝氏有佳兒江¶
水浮歌棹梅花照酒巵長橋風月夜乗興好裁詩¶
　　　題蔡孟頥所蔵謝廷循山水圖歌¶
謝侯康樂孫善畫聞天下平生用精力可與古人亞筆¶
跡兼師董李間不獨區區論馬夏此圖乃為蔡翁作坐¶
<pb:KR4e0105_WYG_005-32b>¶
客觀之皆錯愕如何咫尺素綃中涌出千巖與萬壑明¶
滅赤城霞噴射罏峯瀑西連彭蠡東具區一片澂波浸¶
寥廓夜間常聴山雨聲松風捲屋秋濤鳴翁醉欲眠魂¶
屢驚夢中髣髴逢仙靈曉來不知畫在壁但見雲氣白¶
白山青青何人坐傍石磯釣有客吟對滄浪亭恍然在¶
目不可即中疑有路通蓬瀛我生自抱山水癖况與蔡¶
翁心莫逆昨向翁家㸔畫還憶著故山忘寢食擬買匹¶
絹尋謝侯請為我寫江南秋青楓㟁白鷺洲閒泛凌風¶
<pb:KR4e0105_WYG_005-33a>¶
一葉舟聊藉丹青寄心賞他年願學䲭夷逰¶
　　　為楊允寛題墨竹(二首/)¶
老竹猶存宿鳯枝春雷驚起籜龍兒㸔他个个參天長¶
盡有凌霜傲雪姿¶
夢上崑崙五玉城吹笙戲引鳯凰鳴覺來月在西窻外¶
滿耳清風動竹聲¶
　　　陳節婦¶
浮梁陳節婦節孝世罕儷青春失所天貧居守㷀嫠上¶
<pb:KR4e0105_WYG_005-33b>¶
有垂白姑下有在乳兒辛勤事機杼營致食與衣養育¶
幸弗匱遑恤身寒飢豈無求聘者此心矢不移于今五¶
十年玉白無瑕疵姑没子長大婦鬢亦已絲有司近以¶
聞始為上所知旌門荷明詔鄉里共稱宜我聞貞婦事¶
再三為嗟咨懿此節之孝伊惟女流規馮公臣五代老¶
死不知非名節茍弗立丈夫亦奚為我為貞婦詩詩中¶
無愧辭¶
　　　送麴將軍督海運還鳯陽¶
<pb:KR4e0105_WYG_005-34a>¶
將軍吾之深友也平昔為人重然諾翩翩儁氣出凡羣¶
萬里秋雲飛一鶚古今書史貯滿腹何止六韜與三畧¶
匹夫之勇有不為一劔之技應羞學從來與我心莫逆¶
每見相期為管樂我才自揣無可施已分退蔵如屈蠖¶
將軍固是用世者胡亦遑遑靡所託前年一麾離宿衞¶
出扞中都佐留幕居然不得展所長有似驊驑遭縶縳¶
今年督漕過海東獨駕樓船觸蛟鰐乗風破浪亦已竒¶
横槊賦詩還可愕事閒因入覲天子金帶鞶囊暎朱襮¶
<pb:KR4e0105_WYG_005-34b>¶
忽然相遇疑夢中談笑風生宛如昨且抛身外萬種愁¶
共盡尊前片時樂酒酣拂袖為起舞不覺桑榆日將落¶
明朝復當分手去南北東西天一角丈夫欲了此生心¶
直須圖像麒麟閣¶
　　　松雲軒詩為進士陶元素賦(六章/)¶
翼彼華軒清溪之湄有美君子於焉栖遲　欝彼喬松¶
左右成林有渰其雲依林以隂　松兮蒼蒼可棟可梁¶
焉得匠石薦之廟廊　雲兮油油以潤以澍願從神龍¶
<pb:KR4e0105_WYG_005-35a>¶
雨彼下土　維松與雲君子儀之用舍在天進退惟時¶
　我作此詩載詠以吟彼美君子實同我心¶
　　　雪䬠(四章/)¶
雪之䬠矣于彼陽春霧之靀矣于彼清晨曰翳其日亦¶
晦其天嗚呼曷然兹惟何人¶
䬠䬠其雪靀靀其霧爰萃于茲夫何之故我將行逰不¶
知其路歎息言旋兀然而寤¶
其寤伊何其憂實多山匿其雲水止其波鳥之歸矣迷¶
<pb:KR4e0105_WYG_005-35b>¶
彼林阿援琴欲拊曷以嘯歌¶
維雪惟霧何日其除載和載明百物咸舒䇿我名馬駕¶
我名車以遨以逰于彼康衢¶
　　　友松軒¶
古人去已逺良友邈難求松也雖植物允為君子儔風¶
霜操何厲棟梁材獨優孤直恒寡合特立誰與侔若人¶
高世志恥交庸俗流尋此嵗寒盟結廬林中幽盤桓自¶
成趣吟哦以忘憂閒情無厭斁安知春與秋笑謝桃李¶
<pb:KR4e0105_WYG_005-36a>¶
輩吾寧從爾游¶
　　　題唐氏南園雅集圖¶
呉中盛文會濟濟多英彦唐君賢父子世入儒紳選園¶
林足清賞賔侣時游讌竹下布棊枰松間置琴薦臨池¶
揮彩毫接席披黄巻深論今古情高騁天人辨觴酒肆¶
清歡賡詩驚白戰蘭亭千載餘陳跡斯一變圖畫傳京¶
師聞風逺相羨寄言戒流靡雅徳庶堪踐¶
　　　呉門送徐南伯之京¶
<pb:KR4e0105_WYG_005-36b>¶
呉門美酒春一壺送君千里之皇都皇都勝概壯且麗¶
天開閶闔青雲衢聖明天子正當宁臣工贊輔皆文儒¶
三俊九徳並登用寸長尺善收無餘男兒立身當此日¶
可復栖遲在蓬蓽取人今也非一途有才俱得為時出¶
孫陽廏裏騏驥多匠石肆中梧檟集鵬擊天池風九萬¶
魚躍龍門浪三級憐君才調亦已奇入仕此行應可期¶
駿足由來有法相良材未必無人知東風澹澹江波微¶
明當擊楫浮渡之壯懐不及戀鄉土莫向尊前言别離¶
<pb:KR4e0105_WYG_005-37a>¶
　　　題謝孔昭為徐汝南寫湖山圖¶
葵丘居士呉中傑畫筆詩才兩清絶平生白眼傲時人¶
人有求之多不屑滸溪漁隱孺子孫氣誼相孚獨深結¶
高標逸韻與之齊玉樹冰壺雙皎潔閒來對酌遂幽軒¶
一笑俱忘滿顛雪山光水色照清尊飛翠浮藍手堪擷¶
葵丘醉後興更竒擊箸悲歌聲激烈揮毫灑墨作新圖¶
欲與王維較工拙只今已是十年餘人物凋零風景别¶
二賢蹤跡共寂寥惟有畫圖當座揭我來已晚不相知¶
<pb:KR4e0105_WYG_005-37b>¶
聊復題詩效燕說湖山在目只生愁為誰把酒臨風月¶
　　　墨君歌¶
此君自有龍鳯姿昔賢徃徃皆愛之我與流俗不相合¶
一見此君心便怡世人紛紛附炎熱此君獨解凌霜雪¶
世人朝盛暮衰歇此君獨抱堅貞節軒后起居於嶰谷¶
製律隂陽分二六堯作大章用一夔君不佐之功不足¶
瑶庭琳館君不榮茅舍疎籬君不辱春風春雨長兒孫¶
湘北湘南滿宗族貧居得君不覺貧氣味自與君子親¶
<pb:KR4e0105_WYG_005-38a>¶
流風消却人間暑餘力掃清天下塵伊誰為君寫此真¶
翛然盡得君風神我欲延之當座右日夕與君為主賓¶
　　　登穹窿峯(二首/)¶
平生自是好奇人每上奇峯不厭頻洞祕陽精生赤汞¶
雲盤仙磴挂青旻仰㸔南斗懸三尺俯瞰齊州眇一塵¶
好笑退之胷次小却登華頂淚沾巾¶
呉中奇勝說穹窿却喜登臨興不窮秀色夐分羣巘上¶
孤標高出大江東雲連澤國城㣲見洞與蓬壺路暗通¶
<pb:KR4e0105_WYG_005-38b>¶
此境人間應自少題詩况有浣花翁¶
　　　題方推官矩所蔵金璡烟雨萬竿圖¶
玉峯太卿吾懿親寫竹當年稱絶倫君從何處得此幅¶
妙逼雲林幾入神金生于時雖晚出寫法亦爾能超逸¶
昨為方侯作此圖筆趣蒼然意精宻滿堂觀者盡驚目¶
恍若置身湘水曲溟濛黯淡烟雨中萬條寒玉森如束¶
疎疎宻宻知幾行梢雲有似緑沉鎗黒濡龍鬛紛夭矯¶
翠濕鳯羽低回翔㣲茫不辨昏與曉髣髴如聞啼越鳥¶
<pb:KR4e0105_WYG_005-39a>¶
靈娥愁影有無間二十五絃彈未了涼飈颯颯吹人袂¶
撫玩蕭然有秋意太卿仙去不可追遺墨空留在人世¶
信知墨妙不易得為語方侯須寳祕慿君好為一襲蔵¶
雖有千金莫輕棄羨侯自是鵷鸞匹五色文章耀毛質¶
卑栖佐郡已多時上林早啄琅玕實¶
　　　題徐氏遂幽軒巻¶
隱居求志不求名雙鬢蕭蕭眼獨青呉下詩人多結社¶
閩中士子盡傳經雲迷李白空山塚月冷揚雄舊草亭¶
<pb:KR4e0105_WYG_005-39b>¶
夜讀遂幽軒裏巻愁㸔天際少㣲星¶
　　　題畊漁軒¶
鄭谷嚴灘事可求千年心跡共悠悠春山種破雲千頃¶
秋水垂殘月一鈎醉後枕肱眠碧草閒來濯足向寒流¶
當時風致今誰見林影波光總是愁¶
　　　題張仲文積慶堂¶
慶錫本自天積善乃得之如彼求穀者良田以為菑耕¶
耘茍弗勤收穫安可期張君孝友𦙍世美能濟茲家富¶
<pb:KR4e0105_WYG_005-40a>¶
不自封兼恤人寒飢豈云色取仁秉心良獨慈森然諸¶
子孫總有蘭玉姿報施理自然顯徴將在斯朂君有聖¶
戒請玩易中辭¶
　　　游𤣥墓山聖恩禪院次金公素學士韻¶
蘿逕縈廻手倦攀白雲只在半山間鹿眠花下僧縫衲¶
鴉噪林前客扣關石澗流泉和磬響松梢落雪㸃衣斑¶
欲知何處宜禪恱秋月娟娟水一灣¶
　　　題水木清華亭為呉大尹克禮賦(二首/)¶
<pb:KR4e0105_WYG_005-40b>¶
螺江幽景似西池獨搆林亭傍水湄銀練浮光涵翡翠¶
碧雲流影入玻璃奇觀盡在風生處佳趣偏饒月到時¶
題咏不須招别客清新自有叔源詩¶
才華不減謝尚書佳致曽聞說故居水色映簾金瀲灎¶
松隂覆檻緑扶疎閒來倚竹吟招鳯醉後投竿學釣魚¶
宰邑于今方著績明時未許賦歸歟¶
　　　題王孟端墨竹(二首/)¶
孟端死後風流在墨竹應傳千載名可愛一枝烟外玉¶
<pb:KR4e0105_WYG_005-41a>¶
依稀標格似他清¶
不見墨君三十載忽然相對在窻間只應化作蒼龍去¶
却向天池施雨還¶
　　　輓滕孟莊¶
憶昨東家共酒尊春風坐席笑言温死生豈料一朝異¶
文字空期萬古存故墅白雲長寂寞孤墳明月自黄昏¶
淒涼無限懐賢意漫賦南招弔楚魂¶
　　　題雲溪巻¶
<pb:KR4e0105_WYG_005-41b>¶
伊人謝塵跡深隱谿中雲心與水俱潔身與雲為羣獨¶
釣灘上月耦耕巖下春有書教稚子有膳奉老親適已¶
良自足願不及𤣥纁徃來無俗客游處多高人嗟余縻¶
宦轍心賞無由申幽期倘云遂嵗晚當卜鄰¶
　　　雲谿深處為華彦謀¶
雲溪溪水碧玉流流繞白雲無盡頭雲外湖波逺相接¶
鏡光一片涵清秋君家久在溪邊住深入雲深更深處¶
軒窻面面對青山庭戸隂隂列芳樹扁舟幾度遥相覓¶
<pb:KR4e0105_WYG_005-42a>¶
每被雲迷不能即春來却有桃花水流出雲中見蹤跡¶
主翁見客喜欲狂呼童具酒開中堂飛紅墮翠㸃几席¶
風泉林籟清琴張一觴一咏情未了移坐臨流近鷗鳥¶
更邀明月出雲來照我鬚眉何皎皎我愛雲溪復愛君¶
那堪一遇便離羣玉堂後夜如相憶還夢溪頭弄白雲¶
　　　題倪雲林墨竹¶
江東清士有斯人瀟灑風姿夐出塵不是偏能寫修竹¶
只應留意自傳神¶
<pb:KR4e0105_WYG_005-42b>¶
　　　又和朱逢吉韻¶
雲林舊隱復誰過遺墨人間見獨多何處仙游招不返¶
應騎緑玉上天河¶
　　　題雪霽圖¶
大峯小峯銀削成千樹萬樹瑶華明流泉落澗半作冰¶
溪路漫滅坳崖平招提深入雲幾層隱者茆廬門晝扄¶
烟火寂寥鷄不鳴林間烏鵲飢無聲危橋瘦馬客獨行¶
似是浩然來㶚陵兩肩山聳破帽傾噤寒不吟風骨清¶
<pb:KR4e0105_WYG_005-43a>¶
披圖動我探梅情飄然欲結幽人盟咄嗟塵務紛相嬰¶
未許擺脫逃時名放歌激烈清風生夜深飛夢入蓬瀛¶
十二瓊樓五玉城¶
　　　宣徳丙午余始冠奉先君之命來訪親舊於呉¶
　　　　踰年而還時得中王處士以斯文結忘年之¶
　　　　契其家有園林之勝屢甞邀余過之賞花賦¶
　　　　詩意甚樂也自余之北及忝科名官翰林每¶
　　　　公暇思及鄉園未甞不徃來於懐也正統丁¶
<pb:KR4e0105_WYG_005-43b>¶
　　　　已余扶先君之喪歸塟得中年幾九十屢來¶
　　　　慰余墓廬之間且助之襄事余徳其人固厚¶
　　　　然在哀疚不遑一至其家及既服闋始徃謝¶
　　　　之又不暇以留得中甚怏悒今余治裝將行¶
　　　　彊請過焉謂曰昔之牡丹固無恙也今方盛¶
　　　　開請為賞之余因重其意而從焉得中因置¶
　　　　醴以飲出一巻與觀則丁未嵗三月庚子賞¶
　　　　牡丹之詩也追想舊游恍然如夢幾不認為¶
<pb:KR4e0105_WYG_005-44a>¶
　　　　余之手書其後復有詩十餘首皆呉中名士¶
　　　　所和者也顧視鄙作如置燕石瑾瑜之間殊¶
　　　　愧幼年之率爾亟請去之得中固不肎去且¶
　　　　求續題余笑曰一之已甚其可再乎然亦不¶
　　　　能已也復賦三律續前為四非以言詩聊紀¶
　　　　舊游云爾峕正統已未三月三日也¶
花開獨步晚春時總殿羣芳不恨遲選色合魁天下艶¶
論香應擅世間奇光揺縷粉風㣲動影倒圓瓊月半欹¶
<pb:KR4e0105_WYG_005-44b>¶
豈特品流居富貴濟生尤與藥中宜¶
不到君家十五年重游喜得醉花前堯夫評處言幾道¶
太白吟成句欲仙色借露華含曉潤香生霞彩發春妍¶
明朝一櫂天邊去回首東風却惘然¶
自别花來幾嵗華何期載酒復㸔花愧予才調非蘇子¶
喜汝園林似魏家一捻脂痕紅印玉兩重粉暈白韜霞¶
舊游已歎如春夢後約還憐日月賖¶
　　　淵明歸去圖¶
<pb:KR4e0105_WYG_005-45a>¶
平生羲皇人肎受世靮鞿千鍾不折腰况乃五斗㣲扁¶
舟返柴桑秋風拂輕衣俛仰千載下非君誰與歸¶
　　　題畫次士謙韻¶
雲滿溪南溪北泉通山後山前縱使琴彈古調不及松¶
風自然¶
　　　題張無為墨竹歌¶
龍虎山中老仙客愛冩琅玕時戲墨昔曽騎鶴過三湘¶
覽盡三湘秋月色三湘月色澄清景水闊雲空鏡光冷¶
<pb:KR4e0105_WYG_005-45b>¶
簫聲驚起玉淵龍萬丈銀河挂修影靈娥擁瑟不勝寒¶
二十五絃彈復彈淚珠灑入緑雲裏千古秋風吹不乾¶
仙游已絶平生夢仙筆空留世間重為君漫賦修竹篇¶
我欲朝陽聴鳴鳯¶
　　　農樂(二首/)¶
嗟為農之樂&KR0006;樂以無違朝出耕&KR0006;暮來歸春以播&KR0006;¶
秋穫之賦輸官&KR0006;餘我私父母足養&KR0006;妻子無飢周鄰¶
里&KR0006;及親知維兹樂&KR0006;無終期¶
<pb:KR4e0105_WYG_005-46a>¶
嗟為農之樂&KR0006;樂且無患三時既勤&KR0006;冬以閒喜則游¶
&KR0006;勌而還榮辱不與&KR0006;休戚不關我食我力&KR0006;人無我¶
慕彼龎公&KR0006;遺子以安維茲樂&KR0006;其無後艱¶
　　　正統已未四月六日余起復赴闕道經惠山既¶
　　　　飲第二泉過聴松菴少憇菴主霦禪師出少¶
　　　　師姚公少保黄公題壁二詩求和率爾走筆¶
　　　　步韻與之¶
雲林深入逕㣲通片片飛花㸃袖紅日暮停舟愁别去¶
<pb:KR4e0105_WYG_005-46b>¶
便當借榻聴松風(和姚韻/)¶
白雲深處置禪關㸔盡江南無限山不獨聴松還聴竹¶
龍吟聲裏帶鳴鸞(和黄韻/)¶
　　　題花鳥¶
翠揺風欲生紅濕雨初墮幽鳥啼一聲春夢忽驚破¶
　　　白榴鳥¶
玉榴如玉罌色與諸花别栖禽不敢銜疑是枝頭雪¶
　　　雲山圖¶
<pb:KR4e0105_WYG_005-47a>¶
南山八千丈突兀倚天半白雲何處來從中忽遮㫁雲¶
外不知雲裏形峯頭㣲露一分青此中應有高人隱我¶
欲相尋一扣扄¶
　　　題陳内侍鼎所藏畫(四首/)¶
　　　　許由洗耳¶
箕山潁水渺烟蕪洗耳當年事有無千古丹青寫遺蹟¶
還應寓意警貪夫¶
　　　　夷齊採薇¶
<pb:KR4e0105_WYG_005-47b>¶
扣馬歸來意若何西山愁絶採薇歌能存萬世君臣義¶
功比周家尚父多¶
　　　　銀漢泛槎¶
斗牛宫闕逼星辰此處寧容客問津萬古銀河空有影¶
不知誰是泛槎人¶
　　　　松崖唳鶴¶
仙禽獨愛萬年松棲處宵㸔海日紅惟有蓬萊宮裏客¶
常聞清唳碧雲中¶
<pb:KR4e0105_WYG_005-48a>¶
　　　題梅華鸂䳵圖¶
萬片瓊瑶萬斛香散將春意滿寒塘水禽更比霜禽好¶
偷眼臨流㸔淡妝¶
　　　題烟雨萬竿圖¶
疎雨輕烟景渺茫披圖髣髴是瀟湘不知萬个琅玕裏¶
若箇真堪宿鳯凰¶
　　　送何檢討孟奐南歸¶
先皇昔御文華殿東觀諸生䝉召見二十八人同奏名¶
<pb:KR4e0105_WYG_005-48b>¶
一時並與登瀛選何君自是文中虎炳炳才華驚罕覩¶
從茲拜命為史臣翰苑于今見翹楚我才自愧無可觀¶
同年同選復同官交情不啻比金石氣誼直欲和芝蘭¶
嗟我居憂已三載釋服重來喜君在如何一旦復分携¶
北馬南鴻不相待憐君還是沐恩歸歸時鄉里生光輝¶
登堂稱壽拜嘉慶宮袍錦炫斑斕衣尊公年高幸無恙¶
白髮烏紗擁鳩杖籃輿春墅日從游此樂何殊在天上¶
知君志意良自得别君我獨情悽惻當時同輩今漸稀¶
<pb:KR4e0105_WYG_005-49a>¶
君去將誰論胸臆人生所重孝與忠忠孝兩盡名無窮¶
為子願如曽與閔為臣願如諸葛公君今委質事明主¶
豈復山林久閒處鶴書有召須早來莫忘都門别時語¶
(孟奐博學好/問詩故及之)¶
　　　題牧童圖(二首/)¶
東皋牧罷晚涼天牛背横騎穏似船學得山歌猶未熟¶
避人唱過栁隂邊¶
生來便解跨烏犍短髪鬅鬙始被肩誰道不知憂稼穡¶
<pb:KR4e0105_WYG_005-49b>¶
學歌也只唱豐年¶
　　　題畫(二首/)¶
閒居無事常閉關高臥日㸔門前山人間車馬不曽到¶
唯有白雲相徃還¶
赤城霞氣逼高秋廬岳飛泉㵼漢流近日終南成捷逕¶
更無人向此中逰¶
　　　題畫鶚¶
枝頭一鶚睨秋雲妖鳥驚飛不近身直道立朝羣佞伏¶
<pb:KR4e0105_WYG_005-50a>¶
當時汲黯是何人¶
　　　陳從道挽詩¶
高隱居南墅華宗出太丘生涯惟稼穡儒業是箕裘自¶
有烟霞癖曽無利禄謀山中靈運屐湖上志和舟酒侣¶
時相命詩朋日倡酬俄成千載夢竟作九原逰潛徳徴¶
阡表哀情付紼謳沙頭新月色愁甚不勝秋¶
　　　俞漢逺輓詩¶
翛翛野鶴在人羣意氣由來軼世紛畫筆不曽輕售俗¶
<pb:KR4e0105_WYG_005-50b>¶
儒冠無那久從軍故廬夜掩山隂雪孤塚秋迷剡曲雲¶
手跡尚存春草障幾回披玩挹餘芬¶
　　　寄施堯卿兼簡杜用嘉(四首/)¶
平生心趣在依仁特築園廬為卜鄰宦跡愧如王給事¶
柴門今亦鎖松筠¶
憶同閒步竹林時曽許分栽屋後池秋至緑雲知己宻¶
獨憐詩酒負幽期¶
秋深藥圃菊花黄應念鄰人在異鄉杜老㑹間多賦詠¶
<pb:KR4e0105_WYG_005-51a>¶
莫教嘲誚到西莊¶
别後無時不憶君憶君情緒只紛紛玉堂退直慿軒望¶
目盡江東一片雲¶
　　　頥老堂為楊寺正玹賦¶
薇垣棘寺盛名存賜老新承聖主恩盡取槖金延故舊¶
獨留書籍遺兒孫丹山碧水詩千首明月清風酒一尊¶
洛社于今陳跡逺素心冝與古人論¶
　　　平安堂為葉𤣥圭賦¶
<pb:KR4e0105_WYG_005-51b>¶
若翁手種庭前竹近閱人間幾嵗寒老幹特標蒼雪外¶
孫枝秀出碧雲端清風不改千秋意高節將應百世㸔¶
王氏三槐久揺落此君尤喜獨平安¶
　　　九月二十五日賞菊呉編修席贈葉縣尹别分¶
　　　　韻得菊字¶
盍簪及良辰賞此霜下菊主人情自真來客有不速共¶
為文字飲彼我盡中曲舉白泛落英扣壺歌伐木日夜¶
興未闌促席更秉燭眷茲同袍友作宰向南服合稀離¶
<pb:KR4e0105_WYG_005-52a>¶
日多懽過憂思續託交在斯文道誼庶相朂所希各康¶
健後㑹還可卜¶
　　　永思堂為朱良暹御史賦¶
親有罔極恩子有罔極思思之不能報徒抱終天悲憐¶
君篤孝人早嵗勤書詩欲養親不逮得禄已後時悠悠¶
風木心持此將語誰嗟我同所感哀痛中自知相㸔各¶
飲泣興言以見詒惟當崇令徳顯親良可期¶
　　　懿訓堂為温州劉太守謹賦¶
<pb:KR4e0105_WYG_005-52b>¶
永嘉賢太守能子復能孫不負嚴尊教寧忘祖母恩政¶
聲聞外郡隂徳見高門懿訓遺千載芳名與共存¶
　　　送虞新息瑛還官¶
同步登瀛廿八人當年文采動星辰别來嗟我憂偏重¶
相見憐君意獨親驥足須當千里駕鳯毛合是九霄賔¶
天書不久將徴用還與聮班侍紫宸¶
　　　送黄布政叔志致事還呉興¶
中外從官兩鬢皤西風歸興在烟蘿力辭藩寄求閒去¶
<pb:KR4e0105_WYG_005-53a>¶
心戀皇恩奈老何明月樓前秋色好鷗波亭畔晚涼多¶
錦袍金帶扁舟上不儗休文儗志和¶
　　　敬訓堂詩為彭僉憲毓敬賦(七章/)¶
維木有根維水有源矧伊斯人敢忘厥先　我祖有訓¶
我父承之遺我昆弟俾嗣于茲　曰孝曰弟曰忠曰義¶
以循以學以處以仕　聴于我耳識于我心有不敬念¶
祖考實臨　既其念焉必體于躬念而弗體與罔念同¶
　相古先民壹恭父命厥有顛隮則由弗敬　凡我同¶
<pb:KR4e0105_WYG_005-53b>¶
氣維訓斯服我子我孫世世無斁¶
　　　送姜檢討啟洪還臨川省覲¶
君歸自是錦衣逰我為分携獨有愁今日同年㸔漸少¶
平生知己惜難留夢回天北孤舟月目送江南一鴈秋¶
應念先皇恩未報莫因閒散戀林丘¶
　　　送廣東劉方伯永清致事還荆州¶
紫袍象簡拜彤墀喜色盈眉樂可知仕宦正當全盛日¶
歸休還及未衰時玉堂金馬無來夢蜑戸蠻丁有去思¶
<pb:KR4e0105_WYG_005-54a>¶
鄉里後生多好學春風門逕得從師¶
　　　送彭僉憲還官廣東¶
王化今無外儒風合大行番禺尤順軌鄒魯與争衡出¶
督黌宫政須資藝苑英肆膺青剡薦兼奉璽書榮萬里¶
巡應徧三年績有成乗驄初入奏持節復遐征化雨隨¶
方澍文星傍海明遥知行部日絃誦滿諸城¶
　　　牧牛詞¶
大童髪遮目小童頭半秃日日跨牛同放牧陂南草深¶
<pb:KR4e0105_WYG_005-54b>¶
没人處水畔蒼蒼多老樹婆娑樹底恣游嬉牛飽牛飢¶
總不知早歸却怕家長罵聊復遷延到昏夜¶
　　　題夏圭小景¶
水光林影浄無塵軃翠翹紅滿眼新髣髴行春橋畔路¶
可憐不見共游人¶
　　　送張僉都御史純弟還荆州¶
省兄來萬里非慕繡衣榮不憚風霜苦還因手足情鶺¶
鴒原上思鴻雁水邊聲臨别無他語惟應保令名¶
<pb:KR4e0105_WYG_005-55a>¶
　　　送章教諭士言告老還臨川¶
老去宦情薄秋來歸思長筆耕餘舊業書巻半行裝碧¶
岫牽詩興紅泉釀酒香應悲倚席者白首不思鄉¶
　　　送隆上人赴鳯嶺静明寺住持隆名僧頗能詩¶
　　　　寺在南京¶
遥聞卓錫處寺隱白雲深開士今支遁名山古定林水¶
漚空幻跡江月印禪心料得繙經暇新詩可賸吟¶
　　　送劉釪侍母歸安成¶
<pb:KR4e0105_WYG_005-55b>¶
敬將嚴命别高堂逺侍慈親返故鄉緗帙賸裝書笈内¶
綵衣不離板輿傍風高紫塞飛鴻雁月滿瑶臺集鳯凰¶
賢父賢兄期望切青雲接武好翺翔¶
　　　輓陳侍讀叔剛¶
翺翔栢府與蘭臺進講文華近上台晝錦方㸔榮省去¶
秋風忽送訃音來天何獨嗇元龍壽人所同憐慶復才¶
望㫁閩山埋玉處大招歌罷不勝哀¶
　　　輓叔剛父御史公仲昌¶
<pb:KR4e0105_WYG_005-56a>¶
名重鄉閭月旦評詩書不墜舊家聲栖閒獨結鷗盟久¶
垂老還膺豸繡榮豈料哲人俄謝世更悲賢嗣毁傷生¶
𤣥堂一奠何由致拭淚重㸔太史銘¶
　　　鵞溪清隱為永新楊靈鳯賦(二首/)¶
鵞峯峯下鵞溪水影照秋毫徹底清一㸃紅塵飛不到¶
此中偏稱隱居情¶
年來亦有滄浪思千里聞風感興多何日扁舟溪上過¶
試聴孺子濯纓歌¶
<pb:KR4e0105_WYG_005-56b>¶
　　　送陳潛江敏政還官¶
相逢傾盖即相親應喜情真似古人百里皆從虙子化¶
一官獨類庾郎貧來時籬菊初開雨歸路江梅已破春¶
此去所期尤逺大不須回首重沾巾¶
　　　題暮雪漁歸圖¶
千山萬山同一雲溪南溪北路不分磯頭老樹凍欲折¶
落葉紛紛雜飛雪荷莎冒寒收釣絲得魚恰充沽酒資¶
晚來逐伴還家去不識茆廬在何處¶
<pb:KR4e0105_WYG_005-57a>¶
　　　題郭文通山水圖歌¶
新圖一見生秋意萬壑千巖吐雲氣何人著筆能到此¶
郭老丹青真絶藝天台雁蕩尺咫間廬峯瀑布懸眼前¶
浮嵐湧翠滿空際中有仙路難攀縁誰家茆屋楓林下¶
石橋㸔度騎驢者飄然自是塵外人招與之言不相惹¶
吾聞古有隱君子避世當年甘餓死一從四皓出商顔¶
懐寳人人欲求市南山捷徑久已成北山移文空勒銘¶
蠅頭蝸角争者衆何獨樊英虚得名我尋真隱應已久¶
<pb:KR4e0105_WYG_005-57b>¶
將謂其無還恐有便從郭老請問之畫中之人曽見否¶
　　　挽汪泳僉憲父克已嘉興人年二十七而卒妻¶
　　　　唐有節行¶
每讀墳前表難禁淚泫然方回空有徳似賀獨無年同¶
穴惟貞匹承家實象賢春波門外路芳草自芊芉¶
　　　題謝庭循畫送周頌¶
美名今已播京師徃佐藩垣定見知贐物無如摩詰畫¶
贈言有愧少陵詩紅蓮緑水相依處南浦西山獨眺時¶
<pb:KR4e0105_WYG_005-58a>¶
公暇想應多雅趣還能揮灑寄遐思¶
　　　賦得枌榆壽周玉成八十¶
退菴老人列仙儒一登仕籍即隱居閒邊喜讀種樹書¶
繞屋徧栽枌與榆初栽不過尋引長年來皆長百尺强¶
秀色青青深雨露喬柯挺挺凌烟霜幽處還殊鄴城下¶
風景依稀古豐社緑隂匝地掃不開掩暎東鄰與西舍¶
老人今年開八袠嵗首欣逢初度日青錢自足買青春¶
不必瑶池覓桃實社中之人致好語祝翁壽考如彭祖¶
<pb:KR4e0105_WYG_005-58b>¶
還㸔此樹八百秋長與庭前大椿侣¶
　　　題閔徳玉江湖清趣巻(四首/)¶
平生心趣在江湖自儗當年越大夫春去秋來逰不厭¶
風光處處盡堪圖¶
二月東風起緑蘋呉山楚水不勝春扁舟來徃相逢者¶
多似𤣥真與季真¶
羽扇綸巾坐小舩半如漁父半如仙閒來唱徹江南弄¶
栁下停橈試採蓮¶
<pb:KR4e0105_WYG_005-59a>¶
三江西下五湖東千里秋乗一櫂風夜泊滄洲㣲醉後¶
臥吹玉篴月明中¶
　　　題李宗善師善堂¶
脩徳何所本主善以為師阿衡有遺言請為君誦之泰¶
山五嶽宗丘垤所不遺滄海長百川細流實同歸凡人¶
有淑行取之皆我資物理惟一原博求約以持欲成萬¶
仭臺必由咫尺基乃知致高大本來自忽㣲勉遵聖途¶
軌徳成端可期¶
<pb:KR4e0105_WYG_005-59b>¶
　　　輓楊文敏公二十韻¶
武夷南紀秀神降實生公麟夢來天上鸞祥下月中徳¶
門宜顯大盛世早登庸魚水君臣契鹽梅輔弼功三朝¶
承顧命一代號儒宗北伐曽陳䇿東征復効忠用竒方¶
徳裕應變似元崇功烈今如此遭逢古莫同經筵敷聖¶
學綸閣賛天工七袠人稀有孤卿爵並隆名高唐内相¶
秩比漢司空展省情初遂衰遲疾寖攻還鄉榮衣錦過¶
處望儀容家已離千里心惟戀九重忽隨先帝駕長徃¶
<pb:KR4e0105_WYG_005-60a>¶
化人宫哀訃聞天北靈輀返淛東日逺功名蹟雲消富¶
貴蹤下應虚衆望上迺動宸𠂻身事全生死君恩盡始¶
終九原知不憾無淚灑秋風¶
　　　壽楊東里少師二十韻¶
間氣生英傑由來邁等倫夢符金鸑鷟瑞應玉麒麟七¶
袠今踰五孤卿命屢申朝端元徳老天下達尊人傅說¶
興商野阿衡起有莘鹽梅調鼎鼐黼黻煥經綸三捧升¶
天日重飛出海鱗講經開聖學論道鬯皇仁品彚歸陶¶
<pb:KR4e0105_WYG_005-60b>¶
冶光儀表縉紳名方前輩盛文復古風淳報國丹心切¶
憂民白髪新行蔵惟徇義進退不謀身清白真無忝忠¶
貞喜有鄰周廷留保奭漢室倚宗臣傳紀桑生晳詩歌¶
嶽降神嘉平當令節初度屇茲晨星彩輝南極台躔暎¶
北辰登門無雜客在席總佳賔桃實三千嵗梅華幾十¶
春年年天錫慶壽酒莫辭頻¶
　　　寄題羅衡挹翠樓¶
結樓高對北山岑近接琪林秀色深雲影嵐光浮几席¶
<pb:KR4e0105_WYG_005-61a>¶
風花雨葉撲衣襟閒來每獨慿闌立興至時還拄笏吟¶
久矣聞君多雅致何當載酒一相尋¶
　　　送楊能文敬逰錢唐詩并序¶
　　　　能字文敬今㳺擊將軍鎮朔參將都督楊公¶
　　　　之從子也體武資文禮賢重士謝綺紈毬馬¶
　　　　之習事山水琴詠之㳺前㳺維揚久之乃還¶
　　　　今茲聞錢唐湖山之勝復買舟而南過京師¶
　　　　詣余言别因乞歌詩以華其行余方有五湖¶
<pb:KR4e0105_WYG_005-61b>¶
　　　　之思遂為援筆賦之一以壯文敬之㳺一以¶
　　　　寓余之意云旹正統庚申二月三日也¶
楊公子百不憂生居將門薄封侯琴尊寓高興山水豁¶
唫眸去年㸔花到揚州今年復作錢唐逰錢唐勝槩曽¶
聞説右界勾呉左於越濤江壯觀且莫誇西湖風景尤¶
竒絶西湖近在郡城西萬頃澄波望欲迷三竺樓臺連¶
鞠院六橋楊栁接蘇堤蘇堤迢迢幾千尺上有坡公舊¶
行跡桂枝低拂葛洪井梅樹深蔵和靖宅南高峯對北¶
<pb:KR4e0105_WYG_005-62a>¶
高峯十里荷花九里松菱唱蓮歌前後起酒船漁櫂徃¶
來逢朝冝清風夜冝月冝烟冝雨還冝雪紛紛亭館知¶
多少細數其名不能了我有五湖想扁舟未果行送君¶
先我去無限古今情岳王墳園荒已久慿君為奠一巵¶
酒墳前老樹半蒼蒼試㸔南枝今好否¶
　　　孫侍讀曰恭還豐城省親¶
豐城斗牛墟淵阿閟靈氣精華有所鍾還出人中瑞君¶
才一何偉濟美自先世既得尊公傳尤多令兄弟文采¶
<pb:KR4e0105_WYG_005-62b>¶
丹穴鶵風神渥洼驥昔當英妙年一舉登高第于今二¶
十載寖致顯融地東觀日編摩西清時入侍道原真史¶
才祖禹篤經義講讀斯得人裨補良不細獨思定省曠¶
方寸有所繫上疏曉辭朝嚴裝宵出次灤河春水生舟¶
行疾於騎西江五千里旬月可以至想及登堂時光彩¶
照衣袂恭脩一日養允遂平生志予忝斯文末幸結金¶
蘭契贈言不成章聊見相厚意由來臣子職忠孝當兩¶
備還朝有定期鄉園莫留滯¶
<pb:KR4e0105_WYG_005-63a>¶
　　　壽李宗盛六十¶
花香酒美帝城春客畔憐君值誕辰紀厯又開新甲子¶
行年已見兩庚申賢希伯玉能知化老愧公孫欲進身¶
心事想應無不足此生幸作太平人¶
　　　題陳宣所摹子昂五馬圖¶
呉興公子天仙人書畫㳺心俱入神偶然揮筆冩騏驥¶
妙奪曹韓殊逼真圖中五馬皆可愛齕草嘶風具生態¶
其間兩疋最權竒相逐争先鳴且馳塵霏霧滃景恍惚¶
<pb:KR4e0105_WYG_005-63b>¶
白日雷雨騰蛟螭可憐乘黄何獨瘠露盡稜稜十五肋¶
低垂雙耳步凌兢才美中蔵有誰識嗚呼方皋伯樂不¶
易逢驊驑遂與駑駘同何當駕馭横絶漠一日萬里隨¶
飛龍¶
　　　送儀子平還東萊子平故侍郎贈太子少師文¶
　　　　簡公智之子今翰林侍講銘之兄也¶
先公勲績在朝廷世美憐君好弟兄叔向多才裨國論¶
伯華隱徳避時名春風官舍連枝㑹暮雨都門解袂情¶
<pb:KR4e0105_WYG_005-64a>¶
歸日萊陽人總喜由來孝友重鄉評¶
　　　壽邵叔芳甫七十叔芳脩撰宏譽之父也初宏¶
　　　　譽為御史叔芳受封今年七十其生辰五月¶
　　　　三日¶
㽔賔應律薫風起大火昏中月當朏遥㸔南極一星明¶
正照翁家壽筵裏翁今年已開七袠清世欣逢初度日¶
蕭蕭兩鬢欲垂絲炯炯雙眸如㸃漆傳經有子侍金鑾¶
因得推恩拜好官七品命階衣繡豸五花誥軸字廻鸞¶
<pb:KR4e0105_WYG_005-64b>¶
孺人偕老髪亦皤伯子稱觴季子歌仲子雖嗟離膝下¶
為翁顯榮良已多我羨翁之壽復慕翁之賢揮毫為作¶
進酒篇祝翁並彼松喬仙九節菖蒲花可餌人間更住¶
一千年¶
　　　壽椿堂歌¶
君不見上古有大椿八千嵗為秋八千嵗為春東枝直¶
與扶桑接西枝却與蟠桃鄰其隂玉兎宿其陽金烏踆¶
世間萬卉自榮謝此木不知長若新䝉莊之言多怪神¶
<pb:KR4e0105_WYG_005-65a>¶
誰能辨彼虚與真憐君之心孝且純平生敬親還愛親¶
願親壽與椿為倫逍遥常作仙中人西王母東王君若¶
翁與之相主賓瑶池蓬島來徃頻年年嵗嵗樂無恙後¶
天不老齊三辰¶
　　　壽萱堂詩為李給事春賦¶
堂北宜男草娯親到白頭風光留晚景雨露幾春秋秀¶
色侵衣綵清香入酒甌從今過百嵗嵗嵗總忘憂¶
　　　輓湖廣羅㢘使銓¶
<pb:KR4e0105_WYG_005-65b>¶
執法星沉翼軫邊儒林相弔總悽然内臺久重思謙直¶
方岳猶稱仲郢賢應儗功名登極品豈知壽考盡中年¶
傷心孤塚臨淮水夜夜烏啼栢樹顛¶
　　　題謝庭循滄洲漁趣圖(四絶/)¶
丱角為漁到白頭渾家同住木蘭舟朝嬉烟雨夜嬉月¶
不識人間有底愁¶
東鄰西舍總漁船水面相依不計年却笑土居人寡義¶
朝争園圃暮争田¶
<pb:KR4e0105_WYG_005-66a>¶
雨晴處處曬漁莎酒後人人解唱歌閒並船頭相聚話¶
今朝若个得魚多¶
青楓岸隱白鷗沙篁竹林中有酒家日日得魚沽一醉¶
何須分外作生涯¶
　　　荆州南樓逰望圖為郭純賦¶
荆州壯觀在南樓幾度登臨豁逺眸地接徐揚從北去¶
水連江漢向東流風迴衡嶽一聲雁月出洞庭千頃秋¶
此日披圖應有賦可憐誰識仲宣愁¶
<pb:KR4e0105_WYG_005-66b>¶
　　　竹莊為王思裕賦¶
呉門繁華地奢競日紛如伊人抱冲素静處以自娯平¶
生愛修竹種之繞茆廬嵗久蔚成林秀色連村墟清風¶
掃門逕蒼雪積庭除於焉適所懐時復御琴書逺宗王¶
子猷風流與之俱瀟灑遺世慮澹泊味道腴永言勵貞¶
操無愧君子居¶
　　　送李永州¶
五馬何翩翩來朝自南服明廷敷奏畢都門時出宿露¶
<pb:KR4e0105_WYG_005-67a>¶
冕歸郡榮仙舟去程速秋風起江漢輕帆逐鴻鵠邦人¶
諸父老扶藜候山谷共喜使君還所願無不足永言崇¶
善政方彼古民牧隱之清操存陽城惠思篤信史傳循¶
良千秋繼芳躅¶
　　　題野棠青鳥圖¶
青禽自是仙家鳥誤落人間知者少飛來只恐凡眼驚¶
何處深蔵羽毛好將隨翡翠巢玉樓樓頭復有金丸憂¶
將依紫燕栖繡幕幕被火焚無所託何如且宿野棠枝¶
<pb:KR4e0105_WYG_005-67b>¶
啄苦吞酸所不辭木公金母未相召憔悴豈免鴟鳶欺¶
何當乗風却飛去瑶池自有三珠樹¶
　　　送鄭通判建還南雄¶
獻賦曽䝉聖主知翺翔半刺政聲馳新承渥露朝天闕¶
又見文星照海涯去路正逢梅子雨到官應及桂花時¶
曲江相國墳廬在好為摛辭一弔之¶
　　　寄題賴編脩世隆讀書莊(二首/)¶
清流溪上讀書莊松竹隂隂覆草堂已用三冬窻下學¶
<pb:KR4e0105_WYG_005-68a>¶
都將萬巻腹中蔵還期事業方伊傅不獨文章似馬揚¶
此地近應増氣象主人今作漢仙郎¶
暫别承明返故廬閉門還讀舊蔵書幽懐自儗張平子¶
素志應希董仲舒從學諸生多俊彦徃來賔客總鴻儒¶
天書早晚將徴入莫向林泉卜隱居¶
　　　寄賴編脩世隆(四首/)¶
故人相别半年餘不寄平安一紙書夢想依然見風韻¶
高談雄辯近何如¶
<pb:KR4e0105_WYG_005-68b>¶
一從同選上鑾坡連席論文嵗月多君在鄉園應自樂¶
嗟予獨奈别愁何¶
尊君新拜江都相今亦旋歸在府中遥想錦衣稱壽處¶
畫堂無日不春風¶
閟中山水恣登臨賦詠還知得趣深早晚當承宣室召¶
未應終負濟時心¶
　　　送衞儀曹以嘉還崑山省墓十解¶
君家玉峯下我住虎丘傍相違無百里所重是同鄉(一/解)¶
<pb:KR4e0105_WYG_005-69a>¶
同鄉情自親况有斯文好憐君道誼深能忘我年少(二/解)¶
君先登祕閣我亦入翰林雖云不同事却得與同心(三/解)¶
我昔丁艱去離羣嵗三閲重見幾何時君奚復言别(四/解)¶
别君無限情喜是錦衣行聊將五言詠送入櫂歌聲(五/解)¶
灤河冰解餘春波蘸衣緑東風吹片颿去如飛隼速(六/解)¶
懸知到家日應不逺清明上隴人争羨鄉閭亦有榮(七/解)¶
好過讀書堆重尋野王墓山川不改觀風景應如故(八/解)¶
婁東桃與栁遥帶百花洲想見行春樂無因得共逰(九/解)¶
<pb:KR4e0105_WYG_005-69b>¶
殷勤贈言意何惜為君道官守不可虚還朝定須早(十/解)¶
　　　題曹宗道所藏畫¶
秋清林屋景依微水闊雲多客到稀七十二峯青列玉¶
都將為我釣魚磯¶
　　　畫為前人題¶
尋梅幾度過溪灣雪夜風晨未擬還不羨人間五侯貴¶
自知贏得一身閒¶
　　　送譚生還呉譚家瀆溪在余光福先隴之東北¶
<pb:KR4e0105_WYG_005-70a>¶
　　　　三十里¶
春早都門送客還栁條柔弱未勝攀白雲飛處知親舍¶
明月圓時到故山草色烟蕪呉苑路桃花水漫瀆溪灣¶
我如展省重過此准擬尋君一扣關¶
　　　送楊郎中寧從征麓川十二韻¶
文武全才不易求乗時人獨見君優賢科昔擅無雙譽¶
郎署今推第一流上寵已將前效録南征更把後功收¶
辭家正及三春日躍馬仍為萬里逰期展丈夫經濟志¶
<pb:KR4e0105_WYG_005-70b>¶
肯縈兒女别離愁㨿鞍草檄時揮翰入幕論兵夜運籌¶
月下高眠觀左傳風前長嘯㸔呉鉤貪功自合懲唐相¶
料敵誰能學武侯密贊元戎應有䇿生擒首惡復何憂¶
張威未必因多殺制勝由來在伐謀坐使烽烟清異域¶
行㸔皷吹入皇州朝天好整春風珮三殿前頭拜冕旒¶
　　　送少保石首楊先生歸省墓¶
先生起布衣杖䇿為時出立朝四十年清慎如一日受¶
遺先帝前任與伊周匹維持在仁義啟沃資經術論思¶
<pb:KR4e0105_WYG_005-71a>¶
惟逺圖紀載存直筆皇風既清穆海宇斯寧謐齒衰志¶
逾壯髪白心獨赤聖情方倚毘政柄詎容釋欝此丘隴¶
思封章陳懇激承恩許蹔還行期戒朝夕天語重丁寧¶
其無久虚職中使逺輔行帑金多寵錫冠盖集都門祖¶
送興歎息賢哉彼達尊為我國柱石藹藹君臣間恩禮¶
俱已極維時三月初栁條垂地碧春水滿江湖風帆迅¶
飛鷁早晚及荆南榮光照鄉陌桑梓起敬恭雲山出顔¶
色邦人瞻望餘感徳有所式故里雖可懐寧得恣閒適¶
<pb:KR4e0105_WYG_005-71b>¶
遄歸報明主庶盡股肱力¶
　　　輓錢良醫¶
曳裾終老在王門身殁還憐姓字存白首同歸孤伉儷¶
青囊傳業有兒孫衣冠空祔家山兆藁殯猶羈客土魂¶
惆悵重過栖隱處杏花零落夕陽村¶
　　　輓錢英¶
逺扶親柩欲還鄉豈料瀕行子亦亡天道有無那可問¶
人生夢幻實堪傷井榦涼雨餘丹橘江介悲風起白楊¶
<pb:KR4e0105_WYG_005-72a>¶
寡婦孤兒舩去急臨岐祖奠重霑裳¶
　　　送陳生煒歸省祖隴且畢姻煒侍讀詢之子也¶
青袊將命别親庭文采彪然属妙齡春水送船開潞渚¶
東風先客到華亭松楸拜掃麒麟塚花燭歡迎孔雀屏¶
莫向鄉園求逸樂傳家事業在窮經¶
　　　送王博士䆅赴南監䆅字希稷少宗伯行儉先¶
　　　　生子也初為泰和司訓有績轉今官¶
雍容氣宇似春温自是名家好子孫久擅談經居泮水¶
<pb:KR4e0105_WYG_005-72b>¶
新分講席向橋門雲深丹穴多生鳯浪擊天池始化鯤¶
早晚朝端當召用還㸔鳴珮從嚴尊¶
　　　題王希稷獻秀庭¶
見說西齋昔授經庭前三秀發竒英日華凝暈紅雲麗¶
露彩浮香翠羽明謝氏自多佳子弟河汾還出貴諸生¶
知君世濟文章美宜向天朝頌太平¶
　　　題彭淮安逺之京巻¶
雙旌五馬風翩翩使君千里去朝天楚人無計卧當轍¶
<pb:KR4e0105_WYG_005-73a>¶
淮水有情流逆舩還須一借冦河内安得重臨黄潁川¶
治績傳聞多事實他年不愧史官編¶
　　　樂澹齋為彭淮安賦¶
理道尚清静養心貴無營清静民自化無營中自寧嗟¶
彼夸侈子聲利日相傾安知澹薄中至樂有難名若人¶
方寸間清與秋水并為治師長孺脩學希孔明家似南¶
陽廬郡即淮陽城安此韋布操遺彼軒冕榮乃知君子¶
徳不獨身自成薄俗亦歸厚汙風斯復澄誰云古人逺¶
<pb:KR4e0105_WYG_005-73b>¶
雅範端可經永言為此歌庶以播休聲¶
　　　輓鮑給事輝父士高¶
為人賢比束長生垂老欣㸔有子榮身世已驚隨物化¶
姓名猶自重鄉評滄洲秋晚鷗盟冷宿草春深馬鬛平¶
最是友松軒裏月凄涼獨傍影堂明¶
　　　玉泉逰集送蕭編脩歸省分韻得其字¶
西山一何峻形勝拱皇畿有泉出山頂宛若玉虹垂飛¶
流千仭餘匯此成深池念我同官久夙駕將南歸薄言¶
<pb:KR4e0105_WYG_005-74a>¶
出飲餞及茲脩禊時置酒泉上亭列坐俯清漪草木藹¶
春意魚鳥亦忘機流觴不須勸杯至自酌之今日且盡¶
歡明朝當别離相勉在斯文何必思悽其¶
　　　送蕭編脩孟勤還西昌展省(二首/)¶
每思承詔與登瀛同選諸公總妙齡在昔光華齊列宿¶
于今零落似晨星君恩未報心空赤友誼難忘眼獨青¶
此别亦知情最苦春風淚盡潞濵亭¶
廿八人中獨老成文章妙絶擅時名焚黄上隴今為盛¶
<pb:KR4e0105_WYG_005-74b>¶
衣錦還鄉古亦榮北闕星辰天外迥南溪水木雨餘清¶
事竣早理之京櫂莫向丘園尋舊盟¶
　　　孟勤子江初自西昌來省今侍其還别余乞詩¶
　　　　因賦小詩十解送之¶
去年省親至今嵗侍親還來徃情俱遂渾無客子顔(一/解)¶
乃翁詞苑英余也忝同列斯文義不淺况子有可恱(二/解)¶
昔未見子時聞子聲已好于茲一相見允是名家寳(三/解)¶
珊瑚將玉樹出彼海之濵文采天然别光輝自照人(四/解)¶
<pb:KR4e0105_WYG_005-75a>¶
東風三月時垂楊緑堪掃冠盖擁如雲出祖都門道(五/解)¶
父著錦衣前子著彩衣後觀者盈路傍嘖嘖歎稀有(六/解)¶
好雨及春多淮湖水方溢畫舸去乗流千里在一日(七/解)¶
楚艾芽初茁江魚味正新道中甘㫖養偏得奉雙親(八/解)¶
西昌好山水况復多亭閣遥想侍籃輿處處宜行樂(九/解)¶
黽勉承家學清時無棄才明年當此際須從乃翁來(十/解)¶
　　　和少保澹菴楊公所題雪山圖詩勉次其韻¶
天作何須土一坏瑶花琪樹巧相繆蓬壺宛在鑾坡上¶
<pb:KR4e0105_WYG_005-75b>¶
瓊島移來鳯閣頭色借月華中夜皎氣凝元液向陽收¶
從知燮理工夫密不必途間問喘牛¶
　　　挽黄少保福山東昌邑人也太祖朝擢自衛幕登¶
　　　　侍從建文時持節出鎮督兵于北太宗之入¶
　　　　初執之既乃見釋復用為侍郎遷尚書賛交¶
　　　　阯軍事交阯陷為賊得而舁去賊以其長者¶
　　　　存之不死出坐詔獄乆之復釋加少保留守¶
　　　　南都以卒世稱其清慎云¶
<pb:KR4e0105_WYG_005-76a>¶
公也人中傑乗時起海濵明良欣際㑹屯難見經綸鸞¶
鳯無卑集龍蛇有詘信𤣥成多直諫懐慎素安貧冀北¶
初分治交南久撫馴自當忠殉國竟以徳全身天下稱¶
賢者朝廷重老臣命官方保奭居守比君陳奄歎摧梁¶
木俄驚萎大椿悲風來萬里隂景蔽三辰遺烈存青史¶
餘休在後人凄涼聞訃日哀思動儒紳¶
　　　題商指揮嘉所畫白䑕囓笋圖¶
虚星子夜淪精魄化作雙鼨下天北竊食蟾宮兎杵霜¶
<pb:KR4e0105_WYG_005-76b>¶
豹文變盡如銀色託身常在仙人家世間腥味不足沾¶
齒牙游戲瑶池黄竹底嚙彼玉笋先春芽丹青絶藝商¶
將軍著筆寫生能逼真不畫凡䑕畫仙䑕無乃寓意懲¶
貪人吾聞㣲物有至理請君披圖勿輕視嗚呼倉中溷¶
中等死耳惜不令李斯得見此¶
　　　題蕭節之所藏中書舍人張子俊山水圖¶
憶昔㑹稽張舍人丹青妙絶無與倫白頭坐困不知厭¶
自詫能為山傳神先皇在御求名畫畫苑人人起聲價¶
<pb:KR4e0105_WYG_005-77a>¶
舍人姓字歘上聞勑使傳宣連日夜當時自抱幽憂疾¶
蝎譖翻然疑不出畫師未瘉殺醫師至今衆口猶稱屈¶
舍人歸老幸已多從兹痿痺成沈痾寸墨尺圖難復得¶
雖有千金將若何我與舍人心莫逆眼前見慣輕真跡¶
屢䝉相許不即求過後徒然重嗟惜蕭君何從獲此圖¶
圖中景趣真蓬壺羣峯秀發金菡蓞孤嶼影倒青珊瑚¶
縹緲樓臺白雲際還知妙畫通靈處慿君好把什襲蔵¶
恐致風雷夜飛去¶
<pb:KR4e0105_WYG_005-77b>¶
　　　又¶
上有高高萬仭之青山下有汪汪千頃之澄瀾平生眼¶
界所未睹知是仙境非塵寰桃華天台洞春水武陵灣¶
蘭舟之叟何為者日夕相與游其間松隂開野酌竹下¶
試風餐一似巢由在箕潁復如園綺居商顔蕭君蕭君¶
吾與爾胡為處此塵網間百年不得一日閒何當買櫂¶
翩然去地老天荒未擬還¶
　　　題陳揮使逵家蔵畫畫法小李甚工緻¶
<pb:KR4e0105_WYG_005-78a>¶
丹青逺法李將軍若比時流自不羣林影山光晚明滅¶
汀花渚草秋芳芬鳴琴何處度流水躡屐有人穿白雲¶
未了平生泉石念將因一訪武夷君¶
　　　山人觀瀑圖¶
南山蒼蒼凌紫霄白雲却在山之腰羣峯戢戢不知數¶
四面森列來相朝瀑流㵼漢三萬丈白日驚雷殷空響¶
巖下幽人常閉關瀟灑終年寄心賞吾儂平生自癡絶¶
每遇竒觀思飛越振衣直擬上層巔手拂青天攬明月¶
<pb:KR4e0105_WYG_005-78b>¶
　　　太學生張琪將歸錢唐省親其友四明馮益為¶
　　　　文贈行方之伊賈琪挾以求詩因賦五言一¶
　　　　首書此以塞其白間云¶
伊尹起莘野賈生來雒陽興商有一徳佐漢惜未遑偉¶
彼聖哲才常流安可方夸父西逐日河伯東望洋所圖¶
亦已大無乃不自量言高行弗掩孔孟以為狂若人抱¶
竒志馳聲翰墨塲交游敬通輩執袂共翺翔高談經濟¶
畧伊賈不足當予亦狂者徒懐古恒慨慷覽君贈行作¶
<pb:KR4e0105_WYG_005-79a>¶
令我重嗟傷願言實踐履吾道其有光¶
　　　送劉給事益及其弟進士觀奉母南還¶
恩命新承出𤨏闈憐君榮幸世應稀弟兄聲價今聫璧¶
母氏劬勞舊㫁機天際白雲隨櫂逺江干鴻雁傍人飛¶
還知孝友鄉評重不比尋常衣錦歸¶
　　　知年堂為劉益兄弟賦¶
親年所當知人子難為心已喜得壽多復懼衰老侵日¶
月有恒運光晷無留隂報徳常苦淺罔極恩何深憐君¶
<pb:KR4e0105_WYG_005-79b>¶
令兄弟若彼雙南金接武青雲衢聲華藹儒林慈母七¶
袠餘秋髪被素襟懿訓徴在昔顯揚方自今願言篤孝¶
敬養志如曽參¶
　　　為劉給事益題秋塘白鷺圖¶
舂鉏之鳥何高潔風標自與諸禽别炯然毛羽照人明¶
皎若迴颷搏素雪黄蘆白石林塘幽聫拳獨立當中流¶
振翰引吭睨空碧長嘂一聲天地秋由來物色詩家重¶
况乃羽儀陪法從莫隨野鳥共啁啾好向朝陽伴鳴鳯¶
<pb:KR4e0105_WYG_005-80a>¶
　　　慈訓堂為陶巽題¶
胎教由來謹嘉言訓不違父書還可讀賢範實堪希白¶
髪季姜績青燈孟母機顯揚知有道非獨戲斑衣¶
　　　送成御史規罷歸長洲分韻得去字¶
肅肅青雲翼凌風正高翥胡然挂矰繳中路忽云逝憐¶
君闓爽才奮志將用世一薦登内臺明時非不遇顯庸¶
方自期摧沮一何遽如能盡言責黜官亦奚愳依然反¶
初服别我還鄉去祖餞出都門執袂臨分處持酒苦勸¶
<pb:KR4e0105_WYG_005-80b>¶
之興言不成句目送江東帆離愁渺雲樹¶
　　　送章御史珪罷歸常熟分韻得國字¶
孝子不辱親忠臣不負國平生讀書志舍此安所適明¶
時闢言路重是風紀職激濁必揚清錯枉須以直古今¶
理共然賢者當自擇涼風應秋至驚見鷹隼擊霜威一¶
以厲陽和斂餘澤憐君今罷去亦已塞言責家居奉慈¶
母還能慰顔色欝予鄉里情懐抱豈云懌臨岐無可贈¶
悵然空歎息¶
<pb:KR4e0105_WYG_005-81a>¶
　　　挽俞郎中汝弼¶
𤣥天運不息日月東西馳晝夜相循環大化無停機人¶
居霄壤間生寄死即歸服食理茫昩神仙安可期徳言¶
儻有立不朽將在茲念君平生事先哲以為師守官三¶
十年白行無纎緇清如冰壺月直比朱絃絲懸車猶在¶
門捐館忽踰時諸孤荷衰絰血淚如綆縻銘旌引歸櫬¶
遥遥漢江湄懐賢不可作澷賦招䰟詞¶
　　　題松雪枯木竹石圖為張文璿¶
<pb:KR4e0105_WYG_005-81b>¶
我愛呉興趙松雪鳯毛龍骨天然别平生游藝妙入神¶
片綃㸃墨皆竒絶由來畫法通書法精到天機盡毫髪¶
從知寫意不寫形何假丹青細塗抺怪石獰如怒猊抉¶
老樹樛柯猶屈鐵竹枝歴落金錯刀雨葉風梢清可恱¶
翁今仙去百年餘人世空傳畫及書後來摹者雖復衆¶
筆趣終然難與俱張君好事人罕比賞鑑還視常流殊¶
寄言什襲永珍祕雖有拱璧將焉如¶
　　　慕萱堂詩二絶為陳時敏賦陳父在母亡故以¶
<pb:KR4e0105_WYG_005-82a>¶
　　　　名堂¶
靈萱元自對靈椿椿老萱凋却愴神戲綵罷時還掩泣¶
獨憐無復見慈親¶
慈親舊種冝男草草在親亡又幾秋一度相㸔一揮涙¶
忘憂還是不忘憂¶
　　　送少師建安楊先生還鄉展省¶
亮采中朝四十春常居黄閣掌絲綸謀猷久寄鈞衡任¶
徳望今稱社稷臣一寸丹心惟報國滿頭白髪為憂民¶
<pb:KR4e0105_WYG_005-82b>¶
表求展省陳情切詔許旋歸寵命新畫舫風生飛鷁鳥¶
錦袍雲擁瑞麒麟八閩路入諳風土萬木堂開㑹族姻¶
夢寐不忘天下事敬恭能化里中人還朝應在新秋日¶
復領仙班侍紫宸¶
　　　叙舊送陳士謙南游¶
昔在永樂間君從塞北來誦我八馬篇謂我是仙才訪¶
我都門裏一見心為開遂結忘年友意氣何豪哉我於¶
此時猶未冠一事不曉居茆齋定省之餘挾書讀豈有¶
<pb:KR4e0105_WYG_005-83a>¶
人世憂虞懐于今忽已二十載親没身榮痛心在眼前¶
却數布衣交毎獨憐君情不改前年起復自蘇州君特¶
尋余到虎丘數日山中留對榻來時復得與同舟舟行¶
抵江滸閒登多景樓樓中詩版讀應徧醉題筆勢如飛¶
虬弭櫂過金山山僧請臨眺驚君揮灑間書畫兩俱妙¶
坐來引我清興發汲取中泠解酣渴浩歌聲裏度天風¶
舉手遥招海門月過江所向無不然道逢佳景便留連¶
我唱君和頗狂甚傍人見者疑神仙及來至京師旋復¶
<pb:KR4e0105_WYG_005-83b>¶
異蹤跡君還草堂臥我入鑾坡直時因休沐一相過却¶
羨君身得閒適今朝來别我問君復何之秋風正凄薄¶
可是逺行時云將適呉越觀彼淛江濤乘茲未衰日聊¶
復事游遨我欲留君君不住還嗟不得相隨去好圖山¶
水寄來㸔須見君逰竒絶處¶
　　　灤河别意為張愷還杭賦¶
灤河雨歇秋風生河水拍隄隄欲平隄邊衰栁不堪折¶
送客其如離别情櫂歌齊發船開速揺蕩中流起鴻鵠¶
<pb:KR4e0105_WYG_005-84a>¶
嘔啞雙櫓去如飛便覺鄉山在人目知君指日到錢唐¶
西湖荷芰已無香尚有東籬黄菊在未應孤負賞重陽¶
　　　題侯氏雙桂軒侯氏台之臨海人曰潤曰臣從¶
　　　　兄弟也同年登第今皆為給事中¶
君家兄弟俱攀龍乗雲曽入廣寒宮折得婆娑兩枝桂¶
歸來種在軒庭中東枝西枝㸔總好暖雨寒霜自相保¶
齊雲並秀近青霄玉立亭亭秋不老銀蟾吐光照書屋¶
花間簇簇黄金粟清風午夜動疎櫺飄下天香三萬斛¶
<pb:KR4e0105_WYG_005-84b>¶
㕁林一枝何足當竇氏五枝還可方願君伯仲黽勉樹¶
勲業千古萬古同流芳¶
　　　題劉志學畫(二首/)¶
晨興操耒耜驅牛出東皋和風動泉胍春雨融土膏將¶
欲播嘉穀先去莠與蒿嗟彼食肉者安知稼穡勞(右畊/犂圖)¶
力耕有餘閒出則騎黄犢溪南芳草多隨意行且牧興¶
來扣角歌時復挾書讀日暮何所之還尋子真谷(右騎/牛圖)¶
　　　送鄭御史嘉致仕還台州¶
<pb:KR4e0105_WYG_005-85a>¶
聞君新上引年章恩許休官老故鄉戀闕寸心懸皎月¶
還家兩鬢帶餘霜却將籜弁加金豸應覺荷衣勝繡裳¶
海嶠霞城風景别登臨處處可徜徉¶
　　　題畫(二首/)¶
山下雲連山上溪西水接溪東舟度白鷗飛處人行緑¶
樹隂中¶
山路只通樵客江村半是漁家秋水磯邊落雁夕陽影¶
裏飛鴉¶
<pb:KR4e0105_WYG_005-85b>¶
　　　送同年鄭給事中悠歸省盱江(五首/)¶
南宫奏第舊聫名十載中朝接隊行此日送君歸省去¶
暮雲春樹不勝情¶
恩命新承徃故鄉錦袍猶帶御爐香還家不獨雙親喜¶
鄰里相㸔亦有光¶
登堂稱壽及芳辰迭奏塤箎進酒頻玉友金昆總能孝¶
筵前齊舞瑞麒麟¶
高空山下是君家花木園林景最佳遥想籃輿侍游處¶
<pb:KR4e0105_WYG_005-86a>¶
還應回首望京華¶
東風好理木蘭橈莫憚行程萬里遥移孝為忠當此際¶
早來同侍紫宸朝¶
　　　送王侍郎士嘉致仕還鄉¶
踐敭中外著賢名掌禮南宮属老成節操當為千載重¶
歸休贏得一身輕林泉自適多新趣軒冕何嘗戀舊榮¶
惟有愛君心未巳時還飛夢到瑶京¶
　　　玉關戍婦携幼還鄉圖詩¶
<pb:KR4e0105_WYG_005-86b>¶
　　　　西昌羅昇進善今少師楊公士竒同母弟之¶
　　　　子也昇之祖子理國初為徳安府倅以循良¶
　　　　稱坐事謫戍肅州而殁昇父賔㢘補充戍又¶
　　　　歿母周方盛年誓不再醮昇與二妹皆在襁¶
　　　　褓鞠之惟劬㑹朝廷以楊公之請宥免其戍¶
　　　　周遂挈其孤還自玉關抵西昌餘萬里䟦涉¶
　　　　艱險越歴寒暑乃至其鄉今昇既長成念母¶
　　　　之勞繪圖求賦予為之賦五言九解云¶
<pb:KR4e0105_WYG_005-87a>¶
蘭萎香不銷竹枯節不毁幽貞有本性誰能復移此婉¶
彼名門女結褵妃君子將諧偕老願朂率承宗祀維茲¶
金石心永言固終始(右一解/)¶
烈火炎崑崗玉石一時焚哀哉法網中善惡有不分孰¶
知无妄禍降此積徳門舅以循吏謫盡室徙邊屯倉皇¶
就征戍那得懐新婚(右二解/)¶
蕭條玉闗外骨肉死生隔舅没夫繼之遺孤復誰䘏嗟¶
予未亡人遭此何太棘弱息難自存羈雌無逺翼常恐¶
<pb:KR4e0105_WYG_005-87b>¶
不復還零落在異域(右三解/)¶
丹鳯從天來銜致五色章皇恩被孤嫠寛宥還故鄉問¶
之誰為此懿親在帝旁涸鱗復深淵幽室見朝陽却悲¶
化去者不及荷恩光(右四解/)¶
言歸誠所樂寧憚逺行苦一入玉門闗雖死猶得所重¶
趼冒風沙蓬首沐霜雨右挈一孤兒左携兩弱女閒闗¶
萬里途䟦涉更寒暑(右五解/)¶
寒暑倐相禪所歴多險艱朝登七盤嶺暮陟三危山﨑¶
<pb:KR4e0105_WYG_005-88a>¶
嶇度函谷迤邐商洛間行行近南土望望及鄉闗引領¶
西昌郭始覺開心顔(右六解/)¶
去日髪如雲及歸領垂素彷徨墟里間凄涼問親故誅¶
茅葺弊廬掃松上丘墓教女習婦功遣子從師傅夙夜¶
不遑寧辛勤立門戸(右七解/)¶
眷茲羅氏祀不絶幸復昌子女既長大孫甥亦成行奉¶
養有甘㫖居處有室堂如何不及享一旦奄云亡永惟¶
罔極恩沉痛切中腸(右八解/)¶
<pb:KR4e0105_WYG_005-88b>¶
母節諒不冺子心悲無已聊將風木情託之丹青裏從¶
前畏途狀歴歴在眼底豈惟敦孝思將以明人紀題詩¶
示來世賢者尚興起(右九解/)¶
　　　題任月山紫騮馬圖(二首/)¶
洗罷龍池日未沉奚官閒控緑楊隂承平不試追風足¶
誰識驊騮萬里心¶
香霧微蒸紫玉騣栁隂駐立迥嘶風年年飽食天閑粟¶
獨愧曽無汗血功¶
<pb:KR4e0105_WYG_005-89a>¶
　　　送陳都憲有戒出鎮陕西¶
君不見吾鄉先正范希文西陲經畧収竒勲安邦筆掃¶
三千字制敵胸藏十萬軍希文一去四百載芳名偉烈¶
今猶在呉中人物久寂寥却喜于君見風采君才自是¶
當時傑早嵗曽將桂枝折雲霄獨步榮繡衣江漢十年¶
持玉節嚮因陕右民失寧帝心簡在命君行行䑓霜肅¶
中丞府出塞風振將軍營民間熈熈兵患息寒者有衣¶
飢有食威行河隴萬里餘豺狼狐虺皆潛跡去年承召¶
<pb:KR4e0105_WYG_005-89b>¶
初還京今年拜命復西征聖主深存倚毗意邊氓不釋¶
去思情皇州二月春正好白馬翩翩踏芳草都門冠盖¶
集如雲羣公出祖東郊道鵲印腰懸大如斗弓騎繽紛¶
擁前後丈夫至此亦已竒明良際遇應非偶嗟予小子¶
真狂簡每慕希文恨生晩知己平生幸有君心獨相親¶
跡何逺臨岐握手語諄諄即别何須淚灑巾願將勲業¶
聫青史應信吾鄉不乏人¶
　　　題東山圖(二首/)¶
<pb:KR4e0105_WYG_005-90a>¶
春風絲竹肆閒情日向東山載酒行江水若容秦箠度¶
公將何以答蒼生¶
東山歌酒日醺醺書諫殷勤負右軍若使淮淝師不㨗¶
却於夷甫有何分¶
　　　石溪别業為安成呉與粟賦¶
白石齒齒溪之幽有人卜居溪上頭紅塵半㸃飛不到¶
緑水一灣長自流漁舟或逐桃花入童冠時從春服遊¶
知得此中清逸趣更於何處覓滄洲¶
<pb:KR4e0105_WYG_005-90b>¶
　　　送王参政來赴廣東¶
皇州二三月春物麗以繁君子有行色駕言向南藩流¶
雲翼飛盖清風送輶軒粤中氣彌燠芳華滿薇垣岳牧¶
非不榮所嗟違日邊嶺海萬里間皇風遍旬宣率下先¶
自乂理民貴不煩素心本然潔何妨飲貪泉明廷需碩¶
輔豈必淹嵗年朂迺金玉音晚節期罔愆臨岐無所贈¶
罄此平生言¶
　　　送呉編修與儉歸省¶
<pb:KR4e0105_WYG_005-91a>¶
憶昔登瀛選同時廿八人濫竽吾獨愧妙㫁子殊倫史¶
漢文章古春秋義例新行藏知誼重交處見情真館閣¶
居官久庭闈入夢頻九重初拜命千里逺辭親衣錦逰¶
鄉日稱觴献夀晨桃分瑶水宴萱麗北堂春致孝須行¶
道為忠必委身明年當此際遲爾謁楓宸¶
　　　推篷春意圖為李司厯宗善題(二首/)¶
乘月揚舲漢水濵推篷俄見弄珠人今宵不作羅浮夢¶
一面春風識未真¶
<pb:KR4e0105_WYG_005-91b>¶
湖上梅花照雪寒無邊春意上毫端君應識得環中妙¶
試為推篷子細觀¶
　　　送李宗善司厯還南都¶
故人相别六年餘却喜重來獻最書官守於今專厯數¶
家風自昔盛文儒暑殘河朔蓮初實秋到江南栁未踈¶
歸見金陵孫逸士為詢出處意何如¶
　　　玉峯龔氏郊居十詠¶
　　　　南山秋色¶
<pb:KR4e0105_WYG_005-92a>¶
山巔多白雲山趾多紅樹蒼凉一片秋不辨猨啼處¶
　　　　北瀼春畊¶
家住瀼南村畊彼瀼北田春來事東作朝徃暮復還¶
　　　　西隴松楸¶
夕陽下長林欝彼松楸色瞻望有所窮孝思無時極¶
　　　　東籬杞菊¶
菊英香可餐杞實美堪茹采采東籬秋聊續天隨賦¶
　　　　梅牕雪月¶
<pb:KR4e0105_WYG_005-92b>¶
月華將雪色交暎碧牕紗不因香與影何處認梅花¶
　　　　竹塢茶烟¶
烹茶修竹間時見孤煙颺幽鳥暮歸巢欲下還復上¶
　　　　茅屋書燈¶
月黑林逕迷幽人自來去茅舍一燈明遥知讀書處¶
　　　　栁塘漁唱¶
緑暗迴塘路垂楊撥不開驀聞歌欵乃知有釣船來¶
　　　　曲欄睡鶴¶
<pb:KR4e0105_WYG_005-93a>¶
飛倦九皋秋眠依石欄冷清露中夜零仙夢忽驚醒¶
　　　　方池洗硯¶
臨池學草聖滌硯水流渾應有龍蛇跡游魚不敢吞¶
　　　寄題陳宥素軒¶
東呉有佳士卜築江之隂力穡不自封賑飢當嵗侵天¶
子旌其義鄉閭夙所欽平生尚純樸軒居澹冲襟閒庭¶
净如洗修竹自成林牀堆萬巻書壁挂無絃琴還將太¶
古意播為太古音聞風興逺思聊為發長吟何當一相¶
<pb:KR4e0105_WYG_005-93b>¶
造與之論素心¶
　　　濂溪遺芬圖為周綱文叙題¶
嗟予生晩學且迂每懐濂洛諸先儒雖然不獲與親炙¶
平昔所事皆其書朝來方讀易通罷黙坐還觀太極圖¶
㳺心直造羲皇上觀物欲窮開闢初叩門有客時見訪¶
衣冠楚楚容與與云是元公之後裔手持一圖來示予¶
披圖宛見元公面頓覺春風生座隅参差岩壑不可辨¶
峻極雲表惟匡廬蓮華峯下泉源窅流出首折何縈紆¶
<pb:KR4e0105_WYG_005-94a>¶
青山一轉溪一曲曲曲開徧金芙蕖浄直亭亭照晴渌¶
鏡影沉沉涵碧虚想伊謝疾歸來日樂此佳境宜閒居¶
移彼舂陵舊溪號隨寓豈同鄉邦殊光風霽月共瀟灑¶
襟抱不受纎塵汙怳然使我思飛越欲起此老為之徒¶
興來長誦愛蓮說浩氣直與神明俱即今溪蓮已零落¶
白波淼淼空烟蕪唯餘徳馨滿寰宇清芬所播無時無¶
先生之道師百世况爾華胄寕忘乎斯文傳授有真𣲖¶
能者即得無親疏予將䇿勵攀逸駕範我馳驅遵聖途¶
<pb:KR4e0105_WYG_005-94b>¶
領取濂溪一瓣香千古萬古流芳譽求之其心不求跡¶
粉墨形似何拘拘願言與君同事此不知君意其何如¶
　　　蹇孝子者名霖故少師吏部尚書義之孫今尚¶
　　　　寳司丞英之子也其母遘疾幾殆霖籲天刲¶
　　　　臂肉和湯進之母服而愈中書宋舎人懐為¶
　　　　之傳且以為請予為之歌云¶
蹇孝子世所無渥洼之駒丹穴雛年紀方當二十餘風¶
姿皎皎玉雪如早承祖訓讀父書孝行自與常人殊阿¶
<pb:KR4e0105_WYG_005-95a>¶
㜷有疾久不除日夕銜哀籲太虚願延母壽捐兒軀躬¶
調湯液臨藥爐潛刲臂肉與之俱精誠格天天所孚阿¶
㜷服之覺頓蘇沉痾去體容復初親賔聞者相讙呼孝¶
子之名一日傳徧於京都客有學禮者來造孝子廬為¶
言人所保身體與髪膚子春下堂傷厥足三月不出恒¶
憂虞黔婁祈哀不自毁孝子之為獨何歟孝子亦有言¶
君不見反哺烏禽鳥之微猶報徳天理在我寧容誣孝子¶
之言良感予予為之歌復長嘘卿門有卿儒門有儒孝¶
<pb:KR4e0105_WYG_005-95b>¶
子之志慎勿渝光前之業貽後謨曷不為此大孝圖嗟¶
哉孝子寧忘乎嗟哉孝子寧忘乎¶
　　　送湯文振詩(并序/)¶
　　　　文振姓湯氏本將門子而雅好文墨尤曉音¶
　　　　律能自製琴鼓之甚有古意且其為人急義¶
　　　　而薄勢利人是以重之築金陵城西闢草堂¶
　　　　蒔花竹極幽隠之趣因自號樗散生以見志¶
　　　　今茲來游北都侯伯貴人多其故舊喜其來¶
<pb:KR4e0105_WYG_005-96a>¶
　　　　爭延致為上客文振留之數月秋風乍凉歸¶
　　　　興忽動遂翩然而南友人馬士權為之求詩¶
　　　　以壯行色盖士權之祖考旅殯金陵久不克¶
　　　　遷文振為其春秋祭掃如親之丘墓致無毁¶
　　　　失以歸𦵏焉此其急義之一端也士權固深¶
　　　　徳其人而予亦以士權之故不辭其請而詩¶
　　　　之¶
南都來作北都遊野鶴孤雲跡暫留常拊焦桐歌雅曲¶
<pb:KR4e0105_WYG_005-96b>¶
不弹長鋏歎羈愁季心義氣聞三輔樓䕶聲名動五侯¶
歸去草堂風月好小山叢桂正宜秋¶
　　　送楊節推政致仕還江西¶
早知淵明歸去來秋風雙鬢未全衰清名徧播東南郡¶
夙徳猶稱内外臺舟楫好將松桂㫁衣裳須用芰荷裁¶
到家應近重陽日三逕黄花次第開¶
　　　聞陳都憲有戒陜西救荒之政喜而有賦因其¶
　　　　來訊寄以詩焉(二首/)¶
<pb:KR4e0105_WYG_005-97a>¶
自君按節出皇畿陜右軍民得所依甘雨故隨驄馬注¶
清霜偏傍繡衣飛便宜發粟今應少專制安邊古亦稀¶
他日大書青史上還於鄉里有光輝¶
不瞻風采别懐深忽聴西人報好音旌節過時消沴氣¶
馬蹄到處施甘霖飢民免作溝中瘠行旅羞攘道上金¶
正是愁餘還躍喜緘題千里慰同心¶
　¶
　¶
<pb:KR4e0105_WYG_005-97b>¶
　¶
　¶
　¶
　¶
　¶
　¶
　¶
　武功集巻五¶
